[
{"id": 1, "title": "สงครามรัสเซีย-ยูเครน 1 ปี ปมขัดแย้งไร้ทางออก", "highlight": "สมรภูมิสู้รบ “รัสเซีย-ยูเครนเดินหน้า มาตั้งแต่ 24 ก.พ.2565” เข้าสู่สงครามเต็มรูปแบบมา 1 ปี และมีแนวโน้มยกระดับความตึงเครียดมากขึ้น “เมื่อชาติตะวันตกส่งรถถังหลายร้อยคันให้ยูเครน” ตอกย้ำแทบไม่เห็นหนทางว่า “ความขัดแย้งนี้จะยุติลงโดยง่าย” ส่งผลกระทบต่อเศรษฐกิจทั่วโลกเป็นวงกว้างอยู่ขณะนี้", "content": "กระทั่งไม่นานนี้ “สมัชชาใหญ่แห่งสหประชาชาติ” ลงมติญัตติประณามรัสเซียรุกรานยูเครน 1 ปีที่ผ่านมาโดย 141 เสียงรวมทั้งไทย “เรียกร้องให้รัสเซียยุติการสู้รบ” อีก 7 ชาติคัดค้าน 32 ประเทศงดออกเสียงรวมถึงจีนมตินี้เป็นการสนับสนุนอำนาจอธิปไตยในดินแดนของยูเครนปฏิเสธการอ้างสิทธิของรัสเซีย พร้อมเรียกร้องให้ถอนกองกำลังทหารทั้งหมดออกโดยไม่มีเงื่อนไขในพรมแดนอันเป็นที่ยอมรับระดับสากลสถานการณ์การสู้รบรัสเซีย-ยูเครนใน 1 ปีที่ผ่านมานั้น ดร.กฤษฎา พรหมเวค อาจารย์ภาควิชาความสัมพันธ์ระหว่างประเทศ คณะรัฐศาสตร์ ม.รามคำแหง เล่าว่า ตอนนี้ “รัสเซีย” สามารถยึดครองพื้นที่ใหม่หลายแห่งทางด้านตะวันออกและทางใต้ของยูเครนโดยเฉพาะ 4 แคว้น เช่น โดเนตสก์ ลูฮานสก์ เคียร์ซอน และซาโปริชเชีย ตามที่ “ทำประชามติผนวกดินแดนไปตั้งแต่เดือน ก.ย.2565” โดยประชาชนต่างโหวตสนับสนุนในการผนวกเข้าเป็นส่วนหนึ่งของ “รัสเซีย” แต่ว่าในทางการทหารแล้วก็ยังไม่สามารถครอบครองดินแดนเหล่านั้นได้ร้อยเปอร์เซ็นต์อย่างเช่น “โดเนตสก์ยึดครองได้ 40%” เพราะยูเครนยังส่งทหารเข้าโจมตีแย่งชิงกลับคืนไปมาอยู่ตลอดโดยการสนับสนุนจาก “สหรัฐฯ และชาติตะวันตก” ส่งอาวุธยุทโธปกรณ์ รวมถึงรถถังรุ่นใหม่ให้ยูเครนใช้ต้านผลักดันไม่ให้รัสเซียเข้ายึดครองดินแดน 4 แคว้นนี้สำเร็จ เพราะก่อนหน้าเกิดสงคราม “อังกฤษเคยพูดคุยกับยูเครน” มีแผนจะสร้างฐานทัพเรือใหม่ 2 แห่ง ในมาริอูโปลและแบร์เดียนสก์ บนฝั่งทะเลด้านเหนือของทะเลอาซอฟขณะที่ “รัสเซียก็ต้องปกป้องแคว้นไครเมียที่ยึดครองมาแต่ปี 2014” จึงมุ่งหวังส่งกำลังทหารเข้ายึดดินแดนแคว้นโดเนตสก์ ลูฮานสก์ เคียร์ซอนและซาโปริชเชีย เพื่อสร้างสะพานแผ่นดินหรือแลนด์บริดจ์ เป็นเส้นทางบนบกเชื่อมต่อคาบสมุทรไครเมียเข้ากับเขตแดนรัสเซียยึดครองอยู่นั้น ดังนั้น “ไครเมีย” กลายเป็นจุดยุทธศาสตร์สำคัญเพื่อไม่ให้จุดนี้ถูกปิดกล่องจำเป็นต้องเข้า “ยึดลูฮานสก์ โดเนตสก์ เคียร์ซอน” เชื่อมต่อไปยังไครเมียแล้วยิ่งกว่านั้นหากว่า “รัสเซีย” เข้ายึดโอเดสซาได้เพิ่มอีกก็จะทำให้ “ยูเครน” เป็นประเทศแลนล็อก (landlocked) ถูกปิดทะเลดำยาวไปถึงทะเลอาซอฟผลก็คือ “รัสเซีย” จะเป็นผู้ครอบครองเขตเศรษฐกิจจำเพาะทางทะเลเพิ่มขึ้นอีกดังนั้นฝั่งทางเหนือ ตะวันตก และตะวันออกของไครเมียมีการสู้รบค่อนข้างดุเดือดเพียงแต่กระแสข่าวเงียบ เพราะยูเครนตกเป็นผู้เสียเปรียบทำให้ชาติตะวันตกเลือกไม่รายงานเหตุการณ์ให้สังคมโลกรู้สิ่งที่ต้องจับตาต่อ “หลังครบรอบ 1 ปีการทำสงครามรัสเซีย–ยูเครน” คาดว่ารัสเซียจะปรับแผนเปิดฉากการโจมตียูเครนครั้งใหญ่อีกในเดือน มี.ค.2566 แล้วเชื่อว่า “รถถังชาติตะวันตกส่งให้ยูเครน” ไม่น่าจะต้านช่วยให้สามารถ ได้เปรียบ “รัสเซีย” เพราะต้องเผชิญการขาดแคลนน้ำมันหลังแหล่งผลิต ถูกทำลายไปก่อนหน้านี้ต้องอย่าลืมว่า “รัสเซียเตรียมสู้รบมาตั้งแต่ปี 2014” นับแต่กรณีการลงนามผนวกดินแดนไครเมียของยูเครนเป็นของรัสเซีย “สร้างความไม่พอใจให้สหรัฐฯ และชาติตะวันตก” ต่างพยายามงัดมาตรการคว่ำบาตรออกมากดดันอยู่ตลอดจนทำให้ “รัสเซีย” ต้องผลิตอาวุธขึ้นเพื่อใช้เอง และไม่เคยแจกจ่ายให้ประเทศใดมาก่อนนั่นหมายความว่า “กำลังทหาร และอาวุธรัสเซียยังมีอยู่เต็มสต๊อก” ส่วนที่ถูกนำไปใช้ในสงครามยูเครนก็เป็นเพียงอาวุธเก่าเท่านั้น “อาวุธใหม่ๆ ถูกนำมาใช้น้อยมาก” เพียงแต่ชาติตะวันตกพยายามประโคมข่าวว่า “อาวุธของรัสเซียใกล้จะหมด” เพื่อต้องการลากสงครามให้ยืดเยื้อด้วยซ้ำ ยิ่งกว่านั้น “รัสเซีย” ยังมีไม้ตายสำคัญคือ “อาวุธนิวเครียร์” ในส่วน “ยูเครน” เคยมีเมื่อสมัยสหภาพโซเวียตล่มสลายคราวนั้น “โรงงานจัดอาวุธนิวเคลียร์ตั้งในเขตยูเครน” เลยตกเป็นกรรมสิทธิ์ไปโดยปริยายต่อมาสังคมโลกไม่สบายใจ “เลยให้ยูเครนทำลายหัวรบนิวเคลียร์ในปี 1994” ทำให้หมดเขี้ยวเล็บนับแต่นั้นจนมาถึงวันนี้ฉะนั้นปัจจุบัน “รัสเซีย–ยูเครนยังปะทะกันดุเดือดทุกวัน” โดยเฉพาะโดเนตสก์ ซาโปริชเชีย เคียร์ซอน โอเดสซา และคาร์คิฟ เมืองใหญ่อันดับสองยูเครน ทำให้สถานการณ์สู้รบยืดเยื้อมา 1 ปี แล้วนี่ก็เป็นแผนส่วนหนึ่งของ “รัสเซียต้องการตอบโต้มาตรการคว่ำบาตรของชาติตะวันตก” ด้วยการหยุดทำการค้ากับชาติที่คว่ำบาตรเพื่อเป็นกลไกให้สินค้าบางประเภทขาดแคลน “กระทบระบบเศรษฐกิจโลก” สร้างความเดือดร้อนให้ชาติที่คว่ำบาตรลุกฮือประท้วงกดรัฐบาลตัวเองนำไปสู่การเปลี่ยนขั้วอำนาจชุดใหม่ “อันเป็นรัฐบาลอยู่ร่วมกับรัสเซีย และไม่เข้าข้างสหรัฐฯ” ทำให้ช่วง 1 ปีมานี้พลเมืองหลายประเทศประท้วงไล่รัฐบาลสนับสนุนยูเครนเกิดขึ้น ไม่เท่านั้นยังมีหลายประเทศเริ่มเบื่อหน่ายสงครามนี้ “พยายามไม่สนับสนุนยูเครน และสหรัฐฯ” เพราะยิ่งช่วยเหลือการสู้รบก็ยืดเยื้อนาน “กระทบต่อเศรษฐกิจ” เป็นห่วงโซ่ให้สินค้าขาดแคลนและราคาน้ำมันแพงขึ้นยิ่งมีข่าวลือว่า “กองทัพเรือสหรัฐฯ” ลอบวางระเบิดท่อส่งก๊าซนอร์ดสตรีม 2 ใต้ทะเลบอลติกหวังทำลาย 3 ใน 4 ท่อส่งก๊าซธรรมชาติที่รัสเซียส่งให้ยุโรปเมื่อเดือน ก.ย.2565 “แม้เพนตากอนจะออกมาปฏิเสธ” แต่ก็ทำให้ประชาชนชาติตะวันตกหลายประเทศออกมาต่อต้านสหรัฐฯ เรียกร้องให้รัฐบาลตัวเองหยุดการช่วยยูเครนมากขึ้น อย่างเช่นเยอรมนี ฝรั่งเศสบางส่วน เนเธอร์แลนด์ ร่วมถึงประชาชนในประเทศที่เดือดร้อน “ค่าครองชีพเพิ่มขึ้น” จากกรณีต้องหยุดนำเข้าก๊าซธรรมชาติของรัสเซียแล้วหันไปนำเข้าก๊าซของสหรัฐฯ ราคาแพงมากหลายเท่าเรื่องทั้งหมดนี้ “ล้วนเป็นแผนของวลาดิเมียร์ ปูติน ประธานาธิบดีรัสเซีย” เพราะเขารู้ดีว่า “รัสเซียไม่ได้สู้รบกับยูเครนเพียงลำพัง” แต่กำลังก้าวเข้าสู่สมรภูมิสู้รบกับสหรัฐฯ ชาติตะวันตก และนาโต ที่มีโอกาสทำให้สถานการณ์ลุกลามบานปลายเป็น “สงครามขนาดใหญ่ หรือสงครามโลกครั้งที่ 3” ก็เป็นไปได้ไม่ยากในอนาคตเพราะมีเหตุการณ์ยั่วยุตลอด เช่น ยูเครนยิงขีปนาวุธตก “โปแลนด์ หนึ่งในสมาชิกนาโต” กล่าวหาว่าเป็นขีปนาวุธของรัสเซีย เพื่อข้ออ้างใช้มาตรา 5 นาโต กรณีการโจมตีสมาชิกด้วยอาวุธถือเป็นการโจมตีกลุ่มนาโตทั้งหมดเช่นนี้ “รัสเซียปรับการรบใหม่” ในการวางกับดักกลอุบายล่อลวงให้ชาติตะวันตก และนาโตมีการส่งอาวุธยุทโธปกรณ์สนับสนุนยูเครน “เพื่อใช้โอกาสนี้ทำลายให้ได้มากที่สุด” ถ้าสงครามขยายตัวจะไม่เสียเปรียบมากลักษณะคล้ายๆ “ขุดบ่อล่อปลา” สังเกตทหารรัสเซียส่งมาในยูเครนล้วนเป็นอาสาเข้ามาเรียนทักษะการรบเท่านั้นขณะที่ทหารอาชีพและอาวุธหลักของรัสเซียถูกสงวนไว้ใช้ในสงครามใหญ่ที่อาจขยายตามมาก็ได้ แล้วอีกอย่างอดีตยูเครน...รัสเซียก็เคยเป็นพี่น้องมีประวัติศาสตร์ร่วมกันมาเหตุนี้รัสเซียไม่อยากใช้กำลังกดดันเกินไปประการถัดมาในเรื่อง “เศรษฐกิจรัสเซีย” ตามที่สหรัฐฯประกาศมาตรการคว่ำบาตรเพิ่มเติมขึ้นบัญชีดำบริษัทด้านการเงิน และซัพพลายเออร์ด้านอาวุธในรัสเซีย และประเทศอื่นๆ ทั้งพิจารณามาตรการกีดกันการค้าต่อการเรียกเก็บภาษีนำเข้าอะลูมิเนียมจากรัสเซีย 200% บีบให้ผู้นำเข้าในสหรัฐฯ ต้องหันไปหาแหล่งซัพพลายอื่นทดแทนเรื่องนี้มองว่า “รัสเซียได้รับผลกระทบน้อย” เพราะเขาปรับตัวอยู่กับการถูกคว่ำบาตรมา 1 ปีเต็ม ด้วยการหันทิศทางการค้าไปฝั่งประเทศละตินอเมริกามากขึ้น เช่น นำเข้าเนื้อไก่จากบราซิล นำเข้าเนื้อวัวจากอาร์เจนตินา ชิลี ส่วน “การส่งออกของรัสเซีย” ก็มีหลายประเทศไม่ค่อยสนใจ “สหรัฐฯ คว่ำบาตร” เพราะสินค้ารัสเซียมีราคาถูกลงทำให้ต้องเลือกนำเข้าสินค้ารัสเซีย เพื่อลดความเดือดร้อนให้ประชาชนอย่าง “ซาอุดีอาระเบีย” หันมาทำการค้ากับจีน และรัสเซียมากขึ้น สุดท้ายการคว่ำบาตรรัสเซียกำลังกลายเป็นเงาสะท้อนให้ทั่วโลกเดือดร้อนแทนนี่คือ “สงครามรัสเซีย–ยูเครน 1 ปีที่กระทบไปทั่วโลก” ทำให้เริ่มเห็นบทบาท “จีน” เสนอตัวเข้าเป็นตัวกลางไกล่เกลี่ยข้อพิพาทนี้ ขณะที่ชาติตะวันตกหลายประเทศเริ่มเบื่อหน่ายไม่เห็นด้วยต่างหยุดสนับสนุนสงครามมากขึ้น สิ่งนี้เป็นสัญญาณหนทางการเข้าสู่สันติภาพอันจะเกิดขึ้นเร็วๆนี้."},
{"id": 65, "title": "หนีตกชั้นเดือดระอุ", "highlight": "การลุ้นแชมป์พรีเมียร์ลีก อังกฤษ กำลังเข้มข้นแม้ว่า “ไอ้ปืนใหญ่” อาร์เซนอล จะนำ “เรือใบสีฟ้า” แมนเชสเตอร์ ซิตี้ และ “ปิศาจแดง” แมนเชสเตอร์ ยูไนเต็ด อยู่พอสมควร แต่ลีกผู้ดีถือว่าเป็นลีกที่ไม่มีความแน่นอนมากที่สุดอะไรก็เกิดขึ้นได้ดีไม่ดีอาจจะต้องลุ้นกันถึงนัดสุดท้าย", "content": "แต่ในฤดูกาลนี้นอกจากการลุ้นแชมป์พรีเมียร์ลีก และพื้นที่โควตา ยูฟ่า แชมเปียนส์ ลีก ที่ฟาดแข้งกันอย่างดุเดือดแล้ว โซนท้ายตารางในซีซันนี้ก็ถือว่าเดือดไม่แพ้กันสถานการณ์ในการดิ้นรนหนีการตกชั้นหลังจากผ่านไป 24-25 นัดตอนนี้มีทีมที่เข้าข่ายต้องดิ้นรนอย่างหนักมาถึง 8 ทีมเลยทีเดียว ไล่ไปตั้งแต่อันดับ 20 จนถึงอันดับ 12 ของตารางในตอนนี้มีทีมไหนบ้างประกอบด้วย อันดับ 20 บอร์นมัธ, อันกับ 19 เซาแธมป์ตัน, อันดับ 18 เอฟเวอร์ตัน 3 อันดับนี้มี 21 คะแนนเท่ากัน อันดับ 17 ลีดส์ ยูไนเต็ด มี 22 คะแนน, อันดับ 16 เวสต์แฮม มี 23 คะแนน, อันดับ 15 เลสเตอร์ ซิตี้ มี 24 คะแนน, อันดับ 14 นอตติงแฮม ฟอเรสต์ มี 25 คะแนน, อันดับ 13 วูล์ฟแฮมป์ตัน มี 27 คะแนน และ คริสตัล พาเลซ มี 27 คะแนนจากคะแนนบนตารางในตอนนี้แสดงให้เห็นแล้วว่าการดิ้นรนหนีการตกชั้นจะเดือดแค่ไหน!!ตอนแรกเซาแธมป์ตันที่ว่าไม่รอดแน่ๆ หลังก่อนหน้านี้มีแต้มแค่ไม่เท่าไร แต่หลังจากเปลี่ยนเทรนเนอร์ทำให้ “นักบุญ” กระเตื้องขึ้นมาพอสมควร แถมทุบทีมใหญ่อย่าง เชลซี และล่าสุดเพิ่งบดเอาชนะ เลสเตอร์ ซิตี้ มาได้ ทำให้ตอนนี้หลุดจากบ๊วยของตารางแล้วอย่างไรก็ตาม “นักบุญ” ยังต้องลุ้นอีกพอสมควร แต่สถานการณ์ตอนนี้ดูดีขึ้นมามากเลยทีเดียวต้องยกนิ้วให้รูเบน เซลเลส กุนซือขัดตาทัพ ที่ทำผลงานได้ดีจริงๆส่วนบอร์นมัธเกือบทำเซอร์ไพรส์โค่นอาร์เซนอล แต่สุดท้ายก็โดนทีเด็ด “เดอะ กันเนอร์ส” สอยร่วงในวินาทีสุดท้าย จนต้องหล่นมาจมบ๊วยแทนเซา แธมป์ตัน สถานการณ์ของ “เดอะ เชอร์รีส์” นั้นน่าเป็นห่วงที่สุดแล้วส่วน 2 โควต้าสุดท้ายที่จะต้องดิ้นรนกันอย่างหนักก็คงไม่พ้นเซาแธมป์ตัน, เอฟเวอร์ตัน, ลีดส์ ยูไนเต็ด, เวสต์แฮม, เลสเตอร์ ซิตี้, นอตติงแฮม ฟอร์เรสต์ และวูล์ฟแฮมป์ตัน ที่มีแต้มห่างกันแค่ 4 แต้มเท่านั้นซึ่งหมายความว่าทุกการแข่งขันหลังจากนี้ถือว่าสำคัญมากๆ หากใครพลาดท่าแพ้ติดๆกันก็มีโอกาสที่จะหล่นมาอยู่โซนสีแดงได้ทันทีอย่าว่าแต่แพ้ติดๆกันเลย แค่แพ้นัดเดียวก็สั่นคลอนมีโอกาสหล่นไปอยู่โซนสีแดงเยอะเลยทีเดียวมองจากรายชื่อแล้วช่วงหลังๆ บอร์นมัธ, เซาแธมป์ตัน, เอฟเวอร์ตัน รวมถึงลีดส์ ถือว่าขาประจำในการดิ้นรนหนีการตกชั้น แต่ปีนี้ดันมีทีมที่ไม่ค่อยได้เห็นว่าต้องมาลุ้นหนีตกชั้นใน 2-3 ปีหลังอย่างเวสต์แฮม, วูล์ฟแฮมป์ตัน รวมถึงเลสเตอร์ ซิตี้ รวมอยู่ด้วยจริงๆในช่วงแรกๆ เป็นเลสเตอร์ ซิตี้ ที่มีแววว่าจะดิ้นรนอย่างหนักในการหนีตกชั้นหลังสตาร์ตต้นซีซันได้ค่อนข้างแย่ แต่ก็เป็นเบรนแดน ร็อดเจอร์ส ที่มามีฮึดทำทีมจนเก็บชัยชนะรัวๆ จนผงาดขึ้นมาหายใจได้โล่งเหนือโซนแดงเช่นเดียวกับเวสต์แฮม และวูล์ฟส์ ที่ 2 ปีที่ผ่านมาอยู่ในกลุ่มลุ้นไปเล่นบอลยุโรปด้วยซ้ำไป แต่ปีนี้สถานการณ์กลับมาพลิกผันต้องมาดิ้นรนหนีการตกชั้นซะได้แม้ว่าการแข่งขันยังเหลือกันมากถึง 13-14 นัด แต่ทุกนัดหลังจากนี้ทุกทีมจะใส่พลังเกินร้อยเหมือนลงเล่นนัดชิงชนะเลิศรายการใหญ่ๆ เพื่อจะเอาตัวรอดให้ได้มันจะให้พรีเมียร์ลีกปีนี้คลาดสายตาไม่ได้เลยไม่ว่าจะเป็นทั้งการลุ้นแชมป์หรือการดิ้นรนหนีการตกชั้นแต่บอกตรงๆ ว่าปีนี้มีลางสังหรณ์ว่าจะมีทีมที่อยู่ในลีกมานานจะหายไป 1 ทีมแน่นอน แต่หวยจะออกที่ใครเท่านั้นเอง!!มะระหวาน"},
{"id": 64, "title": "ใบขับขี่ปลอม", "highlight": "น่าห่วงกับข่าวกลุ่มมิจฉาชีพแอบอ้างรับทำใบอนุญาตขับขี่บนโลก “ออนไลน์” มีการโฆษณาชวนผู้ทำใบขับขี่ว่าไม่ต้องอบรมหรือทดสอบ เพียงแค่จ่ายเงิน และรอรับใบอนุญาตขับขี่ที่บ้านได้เลย", "content": "พล.ต.ท.จิรภพ ภูริเดช ผบช.ก. พล.ต.ต.ชัช สุกแก้วณรงค์ รอง ผบช.ก. พล.ต.ต.เอกราช ลิ้มสังกาศ ผบก.ทล. พ.ต.อ.สุขสวัสดิ์ คูสิทธิผล รอง ผบก.ทล. และ โฆษก บก.ทล. ต้องออกมาเตือนไม่เป็นความจริง อย่าหลงเชื่อพล.ต.ท.จิรภพ มอบให้ พล.ต.ต.ชัช และ พล.ต.ต.เอกราช ชี้แจงประชาสัมพันธ์ข้อมูลที่ถูกต้องเกี่ยวกับขั้นตอนทำใบอนุญาตขับขี่ทุกชนิดว่า จะต้องดำเนินการตามขั้นตอนที่กรมการขนส่งทางบกกำหนดไว้เท่านั้นเปิดโปงกลอุบายของกลุ่มมิจฉาชีพนำมาใช้หลอกลวงเหยื่อจ่ายเงินทำ “ใบขับขี่ปลอม”ผู้ที่รับดำเนินการทำใบอนุญาตขับขี่ปลอมผ่านช่องทางออนไลน์ต่างๆจะมีความผิดตามพระราชบัญญัติเครื่องหมายราชการ พ.ศ.2482 ฐานใช้เครื่องหมายราชการโดยไม่ได้รับอนุญาตและปลอมหรือเลียนเครื่องหมายราชการผู้ที่ฝ่าฝืนรับโทษจำคุกไม่เกิน 1 ปี และปรับไม่เกิน 2,000 บาทมีความผิดตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ.2560 มาตรา 14 (1) ฐาน โดยทุจริต หรือโดยหลอกลวง นําเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือน หรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชนมีอัตราโทษจำคุกไม่เกิน 5 ปี หรือปรับไม่เกิน 100,000 บาท หรือทั้งจำทั้งปรับ หากประชาชนนำใบอนุญาตขับขี่ปลอมไปใช้ จะมีความผิดตามประมวลกฎหมายอาญา มาตรา 265 และมาตรา 268 ฐานปลอมและใช้เอกสารราชการปลอม โทษจำคุกตั้งแต่ 6 เดือน ถึง 5 ปี และปรับตั้งแต่ 10,000 บาท ถึง 100,000 บาทเสี่ยงต่อการถูกนำข้อมูลส่วนตัวไปใช้ในการแอบอ้างทำธุรกรรมที่ผิดกฎหมายต่างๆรวมไปถึงการถูกกลุ่มมิจฉาชีพนำข้อมูลไปใช้ในการก่อคดีอาชญากรรมมีโอกาสตกเป็นผู้ต้องหาบก.ทล.แจ้งเตือนประชาชน อย่าหลงเชื่อว่ามีผู้ใดสามารถดำเนินการออกใบอนุญาตขับขี่ ซึ่งไม่เป็นไปตามกระบวนการที่กฎหมายกำหนด ขอให้สอบถามกรมการขนส่งทางบกโดยตรง หากพบความผิดปกติแจ้งเบาะแสศูนย์ปราบปรามอาชญากรรมทางเทคโนโลยี สายด่วน 1441 หรือกรมการขนส่งทางบก สายด่วน 1584ไม่ปล่อย “ใบขับขี่ปลอม” แพร่หลาย. "},
{"id": 68, "title": "His reputation is local.", "highlight": "ยังค้างเรื่อง locale และ local เราคุยกันถึง locality ที่หมายถึง ‘บริเวณหรือสถานที่’ ผมกับพ่อไปถึงหมู่บ้านแห่งหนึ่งในสาธารณรัฐมาดากัสการ์ ขณะกำลังถามทาง คนที่ถูกเราถามก็มีอุจจาระไหลพุ่งอีกคนหนึ่งที่ยืนอยู่ใกล้ๆ ก็อาเจียน เสียงแหบแห้ง เราขับรถตรงไปที่ร้านค้าในหมู่บ้าน ก็พบแต่คนท้องร่วงอย่างรุนแรง คนขับรถชาวมาลากาซี บอกว่าเราออกจากหมู่บ้านนี้กันเถอะ This village is an unhealthy locality. หมู่บ้านนี้เป็นบริเวณที่มีโรคภัยไข้เจ็บ ผมถามหาแพทย์ คนตอบตอบด้วยเสียงแหบแห้งว่า The local is away. ผู้อ่านท่านครับ ประโยคนี้มาจาก The local doctor is away. แพทย์ประจำตำบลไม่อยู่ ผมบอกว่า พวกคุณป่วยนะเนี่ย อาการลักษณะนี้น่าจะเป็นอหิวาต์ คนเสียงแหบแห้งคนเดิมบอกว่า เราไม่ได้ป่วย แต่มันมีผีมาเข้าสิง สิงจนคนตายไปหลายคนแล้ว คนขับรถบอก", "content": "ผมว่า ท่านอย่าไปสนใจเลย The local inhabitants are very ignorant. คนท้องถิ่นแถวนี้ขาดความรู้ (เรื่องโรคภัยไข้เจ็บ) ระหว่างที่คุยกัน มีผู้ชายคนหนึ่งเดินเข้ามาหาชายที่เสียงแหบแห้งชี้ไปที่บุคคลผู้นั้นแล้วพูดว่า He is an important person locally. เขาเป็นบุคคลสำคัญในท้องถิ่นนี้ คุณไปคุยกับเขาเถิดนอกจาก local จะแปลว่า ‘ท้องถิ่น’ แล้ว ยังแปลว่า ‘ระดับท้องถิ่น’ หรือ ‘เฉพาะท้องถิ่น’ His reputation is local. ประโยคนี้สื่อว่า ‘ชื่อเสียงของเขายังไม่ได้แพร่หลาย’ รู้จักกันเฉพาะท้องถิ่นเท่านั้น.นิติการุณย์ มิ่งรุจิราลัยpasalok1998@gmail.com"},
{"id": 71, "title": "กอล์ฟเอเชียนทัวร์ “อินเตอร์เนชั่นแนล ซีรีส์ ไทยแลนด์” 2 โปรไทยผ่านตัดตัว", "highlight": "กอล์ฟเอเชียนทัวร์สัปดาห์นี้ กลับมาแข่งในบ้านเรา ในรายการ “อินเตอร์เนชั่นแนล ซีรีส์ ไทยแลนด์” ชิงเงินรางวัลรวม 2 ล้านเหรียญสหรัฐฯ หรือประมาณ 70 ล้านบาท แข่งขันกันที่สนาม แบล็คเมาน์เท่น กอล์ฟ คลับ อ.หัวหิน จ.ประจวบคีรีขันธ์ หลังสัปดาห์ที่ผ่านมา ดวลกันที่มิลล์บรูค กอล์ฟ รีสอร์ท ประเทศนิวซีแลนด์ ซึ่ง 2 โปรไทย กัญจน์ เจริญกุล และ เนติพงษ์ ศรีทอง ผ่านการตัดตัวได้ทั้งคู่", "content": "โดยศึก “อินเตอร์เนชั่นแนล ซีรีส์ ไทยแลนด์” ครั้งนี้ นับเป็นรายการที่ 5 ของเอเชียนทัวร์ ฤดูกาล 2023 และเป็นรายการที่ 3 ของอินเตอร์เนชั่นแนล ซีรีส์ ซึ่ง 2 โปรไทยจาก ดีพีเวิลด์ทัวร์ “โปรอาร์ม” กิรเดช อภิบาลรัตน์ และ “โปรแจ๊ส” อติวิชญ์ เจนวัฒนานนท์ ลงแข่งด้วย ยังมีนักกอล์ฟชั้นแนวหน้าของเราอย่าง สดมภ์ แก้วกาญจนา, พชร คงวัดใหม่, นิติธร ทิพย์พงษ์ แชมป์อินเตอร์เนชันแนล ซีรีส์ สิงคโปร์ และ “ทีเค” รัชชานนท์ ฉันทนานุวัฒน์ นักกอล์ฟสมัครเล่นดาวรุ่งทีมชาติไทย ร่วมดวลกอล์ฟผสมชาย-หญิง ไทยแลนด์ มิกซ์ โฮสต์บาย ทรัสต์กอล์ฟ 2023 ได้ 20 นักกอล์ฟคว้าทัวร์การ์ดครบ นำโดย “โปรจอห์นนี” จักรพันธ์ เปรมสิริกรณ์ ซึ่งทำสกอร์เข้ามาดีสุดในรอบ ควอลิฟายอิ้ง สกูล ที่สนาม เลควิว รีสอร์ต แอนด์ กอล์ฟ คลับ อ.ชะอำ พาร์ 71 โดย 3 รอบ มี 10 อันเดอร์พาร์ 203 ขณะที่ อัญชิสา อุตมะ นักกอล์ฟสาวจากลพบุรี เป็นนักกอล์ฟหญิงที่หวดเข้ามาดีสุด 3 อันเดอร์พาร์ 210 จบอันดับ 4 ร่วมกอล์ฟเลดีส์ ยูโรเปียนทัวร์ สัปดาห์นี้ ยังอยู่ที่แอฟริกาใต้ แข่งต่อในรายการ เซาท์แอฟริกา วีเมนส์ โอเพ่น ที่ สตีนเบิร์ก กอล์ฟ คลับ 8-11 มี.ค. สาวไทย “โปรมายด์” ตรีฉัฐ จีนกลับ ซึ่งเพิ่งเสร็จสิ้นจากรายการโจเบิร์ก เลดีส์ โอเพ่น ลงแข่งต่อเนื่องทันทีส่วนกอล์ฟ แอลพีจีเอ ทัวร์ รายการ “เอชเอสบีซี วีเมนส์ เวิลด์ แชมเปียนชิป” ที่สนามเซนโตซา กอล์ฟ คลับ ประเทศสิงคโปร์ ก่อนเข้าสู่วันสุดท้าย เอรียา จุฑานุกาล และ อาฒยา ฐิติกุล เป็น 2 สาวไทยที่ผลงานดีสุดสกอร์รวม 5 อันเดอร์พาร์ 211 รั้งอยู่ที่ 19 ร่วม ตามผู้นำ โค จินยัง มือ 5 ของโลกชาวเกาหลีใต้ 14 อันเดอร์พาร์ 202“เบี้ยหงาย”trkeelanews@gmail.com"},
{"id": 70, "title": "บอล 13 ปี", "highlight": "กลับมาอีกครั้ง สำหรับการแข่งขันฟุตบอล รุ่นอายุไม่เกิน 13 ปีที่ยิ่งใหญ่ที่สุดในประเทศไทย รายการ “ช้าง จูเนียร์ คัพ 2023” (Chang Junior Cup 2023) ซึ่งจัดโดย “เครื่องดื่มตราช้าง”", "content": "โดยรอบคัดเลือกปีนี้ เปิดรับสมัครน้องๆเยาวชนที่เกิด พ.ศ.2553 เป็นต้นไป จากทุกภูมิภาคทั่วประเทศ รวม 6 สนามทั่วประเทศสนาม 1 ภาคเหนือ-อัลไพน์ กอล์ฟ รีสอร์ท เชียงใหม่ จังหวัดลำพูน (เปิดรับ 36 ทีม) รับสมัคร วันที่ 6-10 มีนาคม 2566 ประกาศรายชื่อวันที่ 14 มีนาคม 2566 แข่งขันวันที่ 7-9 เมษายน 2566สนาม 2 ภาคตะวันตก-สามอ่าว สเตเดียม จังหวัดประจวบคีรีขันธ์ (เปิดรับ 24 ทีม) รับสมัคร วันที่ 13-17 มีนาคม 2566 ประกาศรายชื่อวันที่ 21 มีนาคม 2566 แข่งขันวันที่ 21-23 เมษายน 2566สนาม 3 ภาคตะวันออก-พัฒนา สปอร์ต รีสอร์ท จังหวัดชลบุรี (เปิดรับ 36 ทีม) รับสมัครวันที่ 20-24 มีนาคม 2566 ประกาศรายชื่อวันที่ 28 มีนาคม 2566 แข่งขันวันที่ 28-30 เมษายน 2566สนาม 4 ภาคตะวันออกเฉียงเหนือ-ช้าง เทรนนิ่ง กราวด์ จังหวัดบุรีรัมย์ (เปิดรับ 48 ทีม) รับสมัครวันที่ 27-31 มีนาคม 2566 ประกาศรายชื่อ วันที่ 4 เมษายน 2566 แข่งขันวันที่ 4-6 พฤษภาคม 2566สนาม 5 ภาคใต้-มหาวิทยาลัยสงขลา จังหวัดสงขลา (เปิดรับ 36 ทีม) รับสมัครวันที่ 3-7 เมษายน 2566 ประกาศรายชื่อวันที่ 11 เมษายน 2566 แข่งขันวันที่ 11-14 พฤษภาคม 2566และสนาม 6 กรุงเทพฯและปริมณฑล-ไทยเบฟ ฟุตบอล อะคาเดมี่ (เปิดรับ 48 ทีม) รับสมัคร วันที่ 10-14 เมษายน 2566 ประกาศรายชื่อวันที่ 18 เมษายน 2566 แข่งขันวันที่ 23-28 พฤษภาคม 2566ทั้งนี้ จะคัดเลือกตัวแทนแต่ละภาคเข้าแข่งขันในรอบชิงแชมป์ประเทศไทย พร้อมกับทีมเยาวชนจากสโมสรชั้นนำของประเทศ ซึ่งจะเป็นทีมยืนเพื่อหาทีมแชมป์เพียงหนึ่งเดียว คว้าสิทธิ์บินตรงสู่เมืองผู้ดีเปิดประสบการณ์ลูกหนังอันล้ำค่าที่เงินหาซื้อไม่ได้ ยังแหล่งต้นกำเนิดเป็นระยะเวลากว่า 10 วันจะได้รับโอกาสติวเข้มกับสโมสรชั้นนำของประเทศอังกฤษ เข้าชมการแข่งขันฟุตบอลพรีเมียร์ลีกอังกฤษ แบบติดขอบสนาม พร้อมลงแข่งขันฟุตบอลกระชับมิตรกับอะคาเดมี่ของเกาะอังกฤษ เดือนกันยายนนี้สนใจ พลาดไม่ได้เด็ดขาด ติดตามรายละเอียดเพิ่มเติม และสมัครได้ที่เว็บไซต์ http://www.thaibevthaitalent.com/changjuniorcup2023 หรือสอบถามข้อมูลเพิ่มเติมทางไลน์ @Thai BevThaiTalent.ฟ้าคำราม"},
{"id": 67, "title": "ใครใคร่ลง-ลง", "highlight": "เห็นใจทั้งผู้บริโภค เห็นใจทั้งผู้ลงโฆษณา และเห็นใจสถานีโทรทัศน์ วันนี้อาการร่อแร่เกิดกับสื่อมวลชนหลายแขนง โดยเฉพาะสื่อทีวี!!", "content": "โฆษณาทุกประเภท ไม่ว่าจะมาจากเอเยนซี หรือจากหน่วยงานรัฐ...คือเส้นโลหิตเส้นใหญ่ที่หล่อเลี้ยงทุกองคาพยพในองค์กรแห่งนั้นดีมานด์-ซับพลายของการลงแจ้งความโฆษณาในสื่อ บัดนี้เปลี่ยนไป...แต่เดิมเอเยนซี ต้องวิ่งเข้าหาสถานีโทรทัศน์ ต้องจองเวลาโฆษณา รายการดังๆ เรตติ้งสูงๆ อาจต้องจองข้ามปีเพียงเพื่อให้สินค้าของตนได้มีโอกาสผ่านสายตา ผ่านการรับรู้ของผู้ชม แต่ปราสาททรายเหล่านั้น ได้ทลายลงแทบสิ้นเชิง ในระยะสิบกว่าปีที่ผ่านมา!!ปฐมบทมาจากการเกิดขึ้นของสถานีโทรทัศน์ดิจิทัลนับสิบๆสถานีในช่วงหนึ่ง เมื่อผู้ชมเท่าเดิม สินค้าที่จะมาลงโฆษณาไม่ได้เพิ่มขึ้น แต่สถานีโทรทัศน์มีมากมาย ส่วนแบ่งการตลาดจึงถูกแชร์ออกไปเคยกินคำโต ก็ต้องเหลือคำเล็ก ที่เคยกินไม่อิ่มก็อดหนักกว่าเก่าดาบสองที่ถือว่ารุนแรงยิ่ง คือการเติบโตแบบสัมบูรณ์ของสื่อทางอินเตอร์เน็ต เพราะผู้บริโภคบางส่วนหันไปรับคอนเทนต์ จากสื่อออนไลน์ ซึ่งสะดวกกว่า ไม่ต้องซื้อหา นำติดตัวไปได้ทุกที่เมื่อโฆษณามีน้อย การคัดกรองจึงไม่เข้มงวด ใครลงโฆษณาก็รับไว้ก่อน สินค้าบางประเภทที่สถานีใหญ่ๆเคยเมิน อาทิ การขายตรงสินค้าแบบรีวิว ในวันนี้มีให้เห็นแทบทุกสถานีการรีวิวขายสินค้า อาศัยคนดังเป็นพรีเซนเตอร์จึงผุดขึ้นมาราวดอกเห็ด ใครใคร่ลง-ลง ประมาณนั้นจะหวังพึ่งหน่วยงานที่รับผิดชอบโดยตรง เช่น กสทช.ยิ่งวังเวง เพราะ กสทช.เองก็สับสนในตนเองอย่างหนัก??!! “สันติพงษ์ นาคประดา”‘‘แจ๋วริมจอ’’jaewrimjor@gmail.com"},
{"id": 66, "title": "แว่วเสียงซึง", "highlight": "ผมพยายามรำลึก ทำไมจึงกดมือถือเลือกฟังเพลง แว่วเสียงซึง ไม่ว่าจะเสียงร้องของ วงจันทร์ ไพโรจน์ หรือเสียงใครหลายคน...ที่ร้องต่อๆมา...ซ้ำแล้วซ้ำเล่า", "content": "ค่อยๆนึกๆไป...ภาพความหลังยังแจ่มจ้า...ราวๆกลางปี 2518 ไปทำข่าวชาวนา อำเภอเสริมงาม จังหวัดลำปาง ชุมนุมประท้วงกลางหุบเขาแม่เลียง หลังเกิดปะทะกับคนเหมืองแร่สถานการณ์นั้นรุนแรง...มีข่าวทางการจะใช้กำลังสลายชุมนุม รัฐบาลคึกฤทธิ์ ตั้งตัวแทน 6 องค์กรเข้าไปขอเจรจา แต่ยังขยาดตั้งหลักดูเชิงอยู่ที่ว่าการอำเภอหนึ่งในสองนักข่าว...ที่ถูกมองว่าเอียงซ้าย คือผมถูกขอร้องให้เป็นคนกลาง...ช่วยพูดจา...ไหนๆก็ตั้งใจไปแล้ว ผมรับปาก แต่ไม่ใช่อย่างนั้น เมื่อ ฮ.ที่นั่งไปถึงบ้านพงป่าป๋อ ห่างที่ชุมนุม 6 กม. แทนที่ ฮ.จะบินไปลงแม่เลียง กลับวกกลับที่ว่าการอำเภอ พวกเขาไม่บอกเล่าผมสักคำ นัยว่าสถานการณ์ที่ชุมนุมไม่น่าไว้ใจผมต่อว่าหลายคำ แล้วเริ่มต้นเดินเท้าเข้าที่หมายไกลถึง 16 กม. อีกครั้งลุยน้ำครึ่งตัวข้ามฝายใหญ่ ชาวบ้านใจดีมายืนดู แล้วให้ซ้อนมอเตอร์ไซค์ไปที่พงป่าป๋อ...ลุยน้ำข้ามแม่เลียงอีกรอบ...เดินเท้าเปล่า เข้าถึงลานที่ชุมนุมราวสองทุ่ม อากาศในหุบเขาเริ่มหนาว...เสื้อกางเกงที่เปียกน้ำยังหมาดๆ ผมใช้ไฟจากขอนไม้ใหญ่ ช่วยอบให้มันแห้ง...ข่าวที่ได้ตอนนั้น คนเหมืองตาย 4 ชาวนา “อ้ายนวล กาวิโล” ตาย 1 ศพตั้งกลางลานมีเสียงปราศรัย ถึงผลผลิตข้าวในนาที่หายไปกว่าครึ่ง หลังเหมืองเริ่มใช้น้ำ ผมคุยไปสลับฟังเสียงขับกล่อมจากวงสะล้อ ซอ ซึง ไม่รู้หรอกตอนนั้น ไพเราะแค่ไหน รู้แต่ว่าเสียงซึงหวานกระทบใจนักข้างกองไฟ...น้องผู้หญิงในชุดทหารป่า สะพายปืนยาว...แวะเข้ามาคุย เธอเป็นนักศึกษาแพทย์มหาวิทยาลัยเชียงใหม่...ปี 4 เรื่องนี้ผมเคยเขียนแล้ว แต่อยากเขียนอีก ผมขอถ่ายรูป เธอปฏิเสธผมมีแผนเช้าจะไปถ่ายรูป 4 ศพคนเหมือง ห่างไปสองสาม กม.แต่สถานการณ์ตอนนั้น...เวลาน้อย ผมจำเป็นต้องกลับ เพื่อนำสารที่ชาวแม่เลียง พร้อมเจรจากับทางการ ที่ลำปางตีสองกว่าๆ อากาศก็ยิ่งหนาว...น้องในชุดทหารป่า เดินเข้ามายื่นเสื้อหนาวตัวหนักหนา อวลกลิ่นเหงื่อไคลให้ ครั้งนี้น้องมีใจ อยากให้ผมถ่ายรูปรูปนักศึกษาหญิงในชุดทหารป่า...ยังไงๆ ก็ขึ้นหน้า 1 แต่คราวนี้ ผมเองเปลี่ยนใจ...ไม่ถ่าย...“ภาพนี้จะทำให้ชีวิตวันหน้าเธออยู่ยาก” ผมบอก...ผมมีประสบการณ์ น้อย อิ่มอาบ ผู้นำพนักงานโรงแรมดุสิตธานี เคยเจอ หลังงานม็อบ สมัครงานที่ไหนในไทยไม่ได้ ต้องไปไกลถึงอาบูดาบี สหรัฐอาหรับเอมิเรตส์ตีห้า ผมซ้อนมอเตอร์ไซค์ ชาญชัย สงวนวงศ์ (วันนี้เจ้าของนสพ.ข่าวหุ้น) กลับลำปางผลการสื่อสารนั้น นำไปสู่คณะ พ.ต.ท.บุญเลิศ เลิศปรีชา รมช.มหาดไทย บินมาดูเหมืองแม่เลียง แล้วสรุปด้วยการ...ถอนสัมปทานเหมืองความตึงเครียด ที่ผมเห็นด้วยตา ชาวแม่เลียงใกล้ไกลถืออาวุธในมือ มีปืนก็ถือปืน มีมีดถือมีด ฯลฯ เตรียมสู้แบบหักหาญ เปลี่ยนเป็นการวางอาวุธ ทำนาได้ข้าวจำนวนที่น่าจะดีกว่าเดิมเขียนถึงตรงนี้ ก็นึกออก ทำไมผมซึ้งในเสียงซึงนักหนาในกังวานหวานของเสียงซึง ผมมีภาพน้องนักศึกษาในชุดทหารซ้อนอยู่ในความจำ...ถึงวันนี้ เวลาผ่านมานานมาก...ผมอยากรู้ว่า ชีวิตเธอยังอยู่ดีหรือไม่?งานทำข่าวช่วงนั้น...ผู้นำชุมนุม สืบพงษ์ คชการ ม็อบหนองวัวซอ อุดรฯ ครูบาอินถา สีบุญเรือง เชียงใหม่ น้องรามคำแหงปี 2 ถูกยิงต้นขา ที่ท่าพระจันทร์ เช้าวัน 6 ตุลาฯ 19 และใครต่อใคร ล้วนตายในสมรภูมิผมขอแค่รู้...เพื่อจะวางระดับใจ สื่อถึงเธอให้ถูกที่ถูกทางเท่านั้นเอง.กิเลน ประลองเชิง"},
{"id": 63, "title": "ครบรอบ 50 ปีแล้ว", "highlight": "ความสัมพันธ์อาเซียน-ญี่ปุ่นเริ่มต้นขึ้นในปี 2516 จากการจัดตั้งการประชุมด้านยางสังเคราะห์ จากนั้นในอีก 4 ปีต่อมา หรือในปี 2520 “ฟุคุดะ ทาเคโอะ” อดีตนายกรัฐมนตรีญี่ปุ่น จึงได้ประกาศหลักการและทิศทางในการประชุมสุดยอดผู้นำครั้งแรกที่กรุงกัวลาลัมเปอร์ มาเลเซีย", "content": "โดยมีหัวใจสำคัญคือ 1.ญี่ปุ่นจะไม่เป็นประเทศทางอำนาจการทหาร 2.ญี่ปุ่นจะสร้างความสัมพันธ์ด้วยหัวใจและเปิดใจ และ 3.อาเซียนและญี่ปุ่นเป็นหุ้นส่วนที่เท่าเทียมกัน และได้รับการยกสถานะเป็นหุ้นส่วนเชิงยุทธศาสตร์เมื่อปี 2546 ในสมัยอดีตนายกรัฐมนตรีโคอิซุมิ จุนอิจิโระจนมาในปี 2556 “อาเบะ ชินโสะ” อดีตนายกรัฐมนตรีญี่ปุ่น ประกาศ 5 หลักการของการทูตญี่ปุ่นที่มีต่อภูมิภาคอาเซียนนั่นคือ 1.ปกป้องและส่งเสริมคุณค่าสากล 2.กฎหมายและกฎหมายทางทะเล 3.ส่งเสริมเศรษฐกิจเปิดกว้างและเสรี 4.ยกระดับความสัมพันธ์ทางวัฒนธรรม 5.ยกระดับการแลกเปลี่ยนของเยาวชนและออกแถลงการณ์ร่วมกันระหว่างผู้นำอาเซียน-ญี่ปุ่น ถึงวิสัยทัศน์ของความร่วมมือและมิตรภาพอีก 4 ประการคือ 1.เป็นหุ้นส่วนกันเพื่อสันติภาพและเสถียรภาพ 2.เป็นหุ้นส่วนกันเพื่อความเจริญรุ่งเรือง 3.เป็นหุ้นส่วนกันเพื่อคุณภาพชีวิต และ 4.เป็นหุ้นส่วนที่เปิดใจและคบกันด้วยหัวใจ สิ่งเหล่านี้อาจสะท้อนอยู่ในตัวเลขของการไปมาหาสู่กัน โดยชาวญี่ปุ่นเดินทางมาอาเซียน ทำสถิติทะลุ 5.5 ล้านคน สถานที่ยอดนิยมอันดับ 1 คือ ประเทศไทย ตามด้วยสิงคโปร์ เวียดนาม ฟิลิปปินส์ อินโดนีเซีย มาเลเซีย กัมพูชา เมียนมา สปป.ลาว บรูไน ส่วนประชากรในภูมิภาคอาเซียนเดินทางไปญี่ปุ่นทะลุ 4 ล้านคน มากที่สุดอันดับ 1 คือ ประเทศไทย ตามด้วยฟิลิปปินส์ เวียดนาม มาเลเซีย สิงคโปร์ อินโดนีเซีย เมียนมา กัมพูชา ลาว บรูไนเช่นเดียวกับผลโพลในอาเซียนเองที่มีมุมมองต่อญี่ปุ่นในแง่บวก โดย 93% มองว่าอาเซียน มีความสัมพันธ์ฉันมิตรกับญี่ปุ่น อีก 92% มองว่ามีความสัมพันธ์ที่พึ่งได้ ส่วนคำถามว่าหุ้นส่วนที่สำคัญในอนาคตของอาเซียนคือใคร 5 อันดับแรก ประกอบด้วย 1.จีน (48%) 2.ญี่ปุ่น (43%) 3.สหรัฐฯ (41%) 4.อาเซียน (40%) 5.เกาหลีใต้ (28%)ในปี 2566 นี้ เป็นปีที่ความสัมพันธ์อาเซียน-ญี่ปุ่น ได้พัฒนามาจนครบ 5 ทศวรรษ หรือ 50 ปีเต็ม ซึ่งจะมีการดำเนินการในแง่มุมต่างๆตลอดปี เช่นเดือน มี.ค. นี้ก็จะมีโครงการแลกเปลี่ยนเยาวชนทางวัฒนธรรม “JENESYS” หรือเดือน ก.ค. จนถึง ก.ย. ก็คือคิวการประชุมสุดยอดผู้นำอาเซียนและการประชุมที่เกี่ยวข้องและในเดือน ธ.ค.2566 ก็จะทิ้งท้ายด้วยการประชุมครบรอบ 50 ปี อาเซียน-ญี่ปุ่น ที่กรุงโตเกียว ซึ่งได้มีการตั้งคำขวัญไว้ก่อนหน้าคือ “มิตรภาพอันเรืองรองกับโอกาสอันงดงาม”.ตุ๊ ปากเกร็ด"},
{"id": 62, "title": "เปิดปฏิบัติการฝนหลวง 2566", "highlight": "จากสถานการณ์สภาพอากาศในปีที่ผ่านมา อิทธิพลจากปรากฏการณ์ลานีญาทำให้มีฝนตกมากกว่าค่าปกติโดยทั่วไป แต่คาดการณ์ว่าปีนี้ปรากฏการณ์ “เอลนีโญ” จะกลับมามีอิทธิพลต่อสภาพอากาศในประเทศไทยอีกครั้ง โดยเฉพาะในช่วงกลางปีเป็นต้นไป ส่งผลให้สภาพอากาศแห้งแล้งมากขึ้นและฝนตกน้อยลง ซึ่งอาจส่งผลกระทบต่อการขาดแคลนน้ำเพื่ออุปโภคบริโภคน้ำเพื่อทำการเกษตร รวมถึงเขื่อนและอ่างเก็บน้ำต่างๆที่อาจมีปริมาณน้ำเก็บกักได้น้อยกว่าในปีที่ผ่านมา", "content": "กรมฝนหลวงและการบินเกษตร ในฐานะหน่วยงานดูแลบริหารจัดการน้ำในชั้นบรรยากาศ ได้ทำพิธีเปิดปฏิบัติ การฝนหลวงประจำปี 2566 เมื่อ 1 มี.ค.ที่ผ่านมา โดยมี นายประยูร อินสกุล ปลัดกระทรวงเกษตรและสหกรณ์ เป็นประธานฯ ณ บริเวณหน้าหอบังคับการบิน สนามบินนครสวรรค์ เพื่อเร่งปฏิบัติการฝนหลวงเพื่อแก้ไขปัญหาภัยแล้งให้รวดเร็วทันต่อสถานการณ์มากขึ้นสำหรับปฏิบัติการฝนหลวงในปี 2566 กรมฝนหลวงและการบินเกษตรมีแผนปฏิบัติการพื้นที่การเกษตรที่ประสบภัยแล้ง และสร้างความชุ่มชื้นให้กับป่าไม้ การป้องกันการเกิดไฟป่าและบรรเทาปัญหาหมอกควัน ป้องกันการเกิดพายุลูกเห็บ สถานการณ์ปัญหาฝุ่นละอองขนาดเล็ก (PM2.5) เกินเกณฑ์มาตรฐาน รวมถึงการเติมน้ำต้นทุนให้กับอ่างเก็บน้ำและเขื่อนต่างๆของประเทศโดยตั้งศูนย์ปฏิบัติการฝนหลวง 7 ศูนย์ ประจำใน 5 ภูมิภาค ตั้งแต่ 1 มีนาคม ไปจนถึง 30 กันยายน 2566 มีอากาศยานรวมทั้งหมด 30 ลำ เป็นอากาศยานของกรมฝนหลวงและการบินเกษตร 24 ลำ ของกองทัพอากาศจำนวน 6 ลำ สำหรับแผนการตั้งหน่วยปฏิบัติการฝนหลวงอาจมีการปรับเปลี่ยนตามสถานการณ์ของสภาพอากาศและความต้องการน้ำในแต่ละพื้นที่ของประเทศไทย เพื่อให้เหมาะสมในการปฏิบัติการช่วยเหลือให้ตรงตามเป้าหมายทั้งนี้ เกษตรกรสามารถติดต่อประสานแจ้งข้อมูลขอฝนหลวงได้ที่โทร.0-2109-5100 ต่อ 410 หรือช่องทางเพจ Facebook กรมฝนหลวงและการบินเกษตร, Instagram, Tiktok, Twitter : @drraa_pr และศูนย์ปฏิบัติการฝนหลวงทั้ง 7 ศูนย์ทั่วประเทศ.สะ-เล-เต"},
{"id": 60, "title": "ยกระดับสู่สากล", "highlight": "ขยับเคลื่อนหน่วยงานไปสู่ระดับสากล พล.ต.ต.ศารุติ แขวงโสภา ผบก.ปคม. วางแนวทางการปฏิบัติตามกลไกการส่งต่อระดับชาติเพื่อการช่วยเหลือคุ้มครองผู้เสียหายจากคดีค้ามนุษย์ หรือ NRM (National Referral Mechanism) ที่ใช้กันทั่วโลก", "content": "กลไกดังกล่าวถูกออกแบบมาให้ความสะดวกกับการปฏิบัติของหน่วยงานที่ต้องเกี่ยวข้องกับการประสานความร่วมมือข้อมูล การส่งต่อความช่วยเหลือ คุ้มครองบุคคลที่มีเหตุอันควรเชื่อได้ว่า เป็นผู้เสียหายจากขบวนการค้ามนุษย์ หรือจากการบังคับใช้แรงงาน เพื่อให้คนเหล่านี้เข้าถึงการช่วยเหลือในเบื้องต้นได้ระบบ NRM ได้พัฒนารูปแบบนำกรอบความร่วมมือตามกฎหมายเดิม โดยเฉพาะเรื่องของแนวทางการปฏิบัติการฟื้นฟู ไตร่ตรอง มาพัฒนาเป็นกลไกการส่งต่อระดับชาติเริ่มตั้งแต่ขั้นตอนการเผชิญเหตุ การรับแจ้งเหตุที่สามารถรับแจ้งได้จากหลายหน่วยงาน ไม่ว่าจะเป็นภาคเอกชน สายด่วนโทรศัพท์ หรือว่าช่องทางอื่นเสมือน “หน่วยงานด่านหน้า”ก่อนคัดกรองเบื้องต้นส่งหน่วยเกี่ยวข้องสัมภาษณ์ว่า เป็นผู้เสียหายในคดีค้ามนุษย์หรือไม่สาระสำคัญ พล.ต.ต.ศารุติ แขวงโสภา ผบก.ปคม. ระบุว่า คือ การเพิ่มระยะเวลาให้ผู้เสียหายอีก 15 วัน ก่อนที่จะเข้าสู่กระบวนการคัดแยก เพื่อจะดูว่า เป็นผู้เสียหายหรือไม่ แล้วก็ให้ผู้เสียหายมีเวลาในการไตร่ตรองว่าจะให้การแบบใด เนื่องจากผู้เสียหายบางคนเดินทางกลับมาจากต่างประเทศ ถูกหลอกไปใช้แรงงาน หรือค้าประเวณี กลับมาแล้วอาจจะมีความเหนื่อยล้า สภาพจิตใจยังไม่พร้อมที่จะให้การหากนำมาสอบสวนทันทีอาจได้ข้อมูลไม่ครบถ้วนกลไกนี้เป็นอีกหนึ่งความหวังที่จะทำให้ไทยได้รับการปรับ “ลดเทียร์”ระดับสถานการณ์การค้ามนุษย์ให้ดีขึ้นในอนาคต.สหบาท"},
{"id": 58, "title": "ประชาธิปไตยไม่ได้ปิดกั้น", "highlight": "ต้องขอขอบพระคุณ พล.อ.ประวิตร วงษ์สุวรรณ รองนายกรัฐมนตรี และหัวหน้าพรรคพลังประชารัฐ ที่ทยอยออกจดหมายเปิดผนึกถึงประชาชนทั่วประเทศ เป็นฉบับที่ 4 แล้ว และอาจจะมีต่อไป ทำให้คนทั่วไปเข้าใจความรู้สึกนึกคิดของกลุ่มบุคคลที่ยึดถือระบอบอำนาจนิยม นำไปสู่รัฐประหาร", "content": "จดหมายฉบับที่ 4 ระบุว่ามีคน ที่เป็นข้าราชการเป็นอันมากที่มีเจตนาดี มีจิตใจพร้อมเสียสละมาทำงานเพื่อประเทศชาติ แต่มีโอกาสน้อยหรือแทบจะไม่มีเลย เพราะระบอบประชาธิปไตยของประเทศ เป็นอุปสรรคใหญ่ที่ปิดกั้นฝ่ายอนุรักษนิยมมองไม่เป็นทางอื่น นอกจากมีอำนาจ เปิดโอกาสให้ผู้ที่มีความสามารถให้ผู้มีความสามารถจัดตั้งคณะรัฐมนตรีบริหารประเทศ ความเห็นลักษณะนี้ แสดงอย่างชัดเจนว่า พล.อ.ประวิตรยึดมั่นในระบอบอำนาจนิยม ยังไม่ได้ “ดวงตา เห็นธรรม” คือเลื่อมใสศรัทธาในประชาธิป ไตยอย่างแท้จริง จนถึงกับเลือกเดินต่อ ด้วยแนวทางประชาธิปไตย หลังจากที่ทำงานร่วมนักการเมืองระบอบอำนาจนิยมอาจขัดต่อนโยบายของ พล.อ.ประวิตร ที่ประกาศ “ก้าวข้ามความขัดแย้ง” เพราะการยึดอำนาจ แม้จะด้วยเจตนาที่ดีแค่ไหนก็ตาม แต่กลายเป็นเหตุของความขัดแย้ง ระหว่างฝ่ายอำนาจนิยม กับฝ่ายเสรีประชาธิปไตย ทั้งยังขัดรัฐธรรมนูญ และผิด ป.อาญา โทษฐานเป็นกบฏ ข้ออ้างที่ว่าระบอบประชาธิปไตย เป็นอุปสรรคปิดกั้นการเข้าสู่การเมือง อาจเป็นเรื่องจริง หากหมายถึงการเข้าไปมีอำนาจการเมืองทันที ระบอบประชาธิปไตยเป็นการเมืองที่เปิดกว้างให้คนไทย 66 ล้านคนเข้าสู่การเมืองได้ เช่น ในฐานะผู้เลือกตั้ง หรือสมาชิกพรรค หรือเข้าร่วมกิจกรรมอื่นๆการเข้าสู่การเมือง หรือการมีส่วนร่วมทางการเมือง ไม่ใช่ว่าก้าวแรก ต้องเป็น ส.ส. หรือเป็นรัฐมนตรีในทันที ผู้ที่สนใจการเมืองจริงๆ อาจเริ่มต้นด้วยการเข้าร่วมกิจกรรมชุมชน หรือสมัครเป็นสมาชิก อบต. หรือองค์การบริหารส่วนท้องถิ่นอื่นๆ ก่อนที่จะก้าวสู่การเมืองระดับชาติ เช่น สมัครเป็น ส.ส.ดังได้กล่าวแล้วว่าสังคมประชาธิปไตยเปิดกว้างให้ “ทุกคน” มีส่วนร่วมทางการเมืองได้ ต่างจากสังคมอำนาจนิยม จะมีสักกี่คนที่จะมีสิทธิเข้าร่วม ยึดอำนาจหรือรัฐประหาร ระบอบประชาธิปไตย นอกจากยึดหลักผู้ปกครองประเทศ ต้องมาจากความเห็นชอบของประชาชนแล้วทุกคนจะต้องเคารพกฎหมาย."},
{"id": 59, "title": "ไม่แน่ Not Sure", "highlight": "วันจันทร์สีเหลืองสดใสวันนี้ตรงกับวันเพ็ญขึ้น 15 คํ่า เป็น “วันมาฆบูชา” วันที่พระพุทธเจ้า ทรงแสดงธรรม โอวาทปาติโมกข์ แก่ พระภิกษุ 1,250 รูป ที่มาประชุมโดยพร้อมเพรียงกันโดยมิได้นัดหมายกัน ณ วัดเวฬุวัน พระภิกษุทั้งหมดเป็นพระอรหันต์ ที่ได้รับการอุปสมบทจากพระพุทธเจ้าโดยตรง หลักการสำคัญของ โอวาทปาติโมกข์ ก็คือ การทำความดี ทั้งกาย วาจา ใจ ละเว้นความชั่ว ทั้งกาย วาจา ใจ และ ทำจิตใจให้บริสุทธิ์ ผ่องใส หลุดจากนิวรณ์ที่ขัดขวางไม่ให้บรรลุความดี", "content": "วันนี้ผมมีพระธรรมเทศนาจาก พระราชพุทธิวรคุณ (อมโรภิกขุ) เจ้าอาวาส วัดอมราวดี ประเทศอังกฤษ ลูกศิษย์ หลวงพ่อชา แปลเป็นภาษาไทยโดย คุณลดาวัลย์ ตั้งตรงจิตรากุล มาเล่าสู่กันฟัง เป็นหนังสือธรรมที่ผมได้มาจากงานสวดพระอภิธรรมศพ คุณนุกูล ประจวบเหมาะ อดีตผู้ว่าการแบงก์ชาติ อดีตรัฐมนตรีคมนาคมธรรมะที่ พระราชพุทธิวรคุณเทศนา เป็นส่วนหนึ่งในชีวิตประจำวันของเรา คือ “ไม่แน่” หรือ Not Sure เมื่อไรก็ตามที่เรารู้สึกถึงความไม่แน่นอน เรามักจะเกิดความกังวล รู้สึกกลัว ไม่รู้ว่าจะเกิดอะไรขึ้นในอนาคต ดังนั้น เราจึงพยายามเติมเต็มความรู้สึกนี้ด้วยการวางแผน โดยคิดว่าจะเกิดอะไรขึ้นได้บ้าง บ่อยครั้งที่มักหลบเลี่ยงโดยการไม่นึกถึงอนาคต และบอกตัวเองว่าไม่กังวลอะไร หรือไม่ก็ เลิกคิดไปเลย พวกเราส่วนใหญ่ไม่ชอบความรู้สึก “ไม่แน่” มักคิดว่ามันเป็นปัญหา ทำให้เกิดความกังวลเราส่วนมากคงจะคุ้นเคยกับคำสอนของ พระพุทธเจ้า เรื่อง ไตรลักษณ์ คือ อนิจจัง ทุกขัง อนัตตา คือ ทุกสิ่งอยู่ในสภาวะที่ต้องเปลี่ยนแปลงพร่องอยู่เป็นนิจ ไม่รู้จักอิ่ม ความหมายของคำว่า อนิจจัง คือ ไม่เที่ยง คือ ความแปรเปลี่ยน เวลาที่ หลวงพ่อชา จะพูดถึงความหมายนี้ เกือบทุกครั้ง ท่านใช้คำว่า “ไม่แน่” หมายถึง ความไม่แน่นอน มากกว่าความไม่เที่ยง เมื่อเราพูดถึงคำว่า “ไม่เที่ยง” ฟังดูเหมือนสิ่งที่อยู่ภายนอก เหมือนปัจจัยทางธรรมชาติ เช่น เสียงของอาตมาที่เปลี่ยนไป หรืออารมณ์ของเราที่เปลี่ยนแปลงไป แต่เมื่อเราพูดถึงคำว่า “อนิจจัง” ในความหมายว่า “ไม่แน่” ให้ความรู้สึกในแง่ที่ว่า เรามีความรับรู้ถึงการเปลี่ยนแปลงในจิตใจอย่างไร การสัมผัสรับรู้ถึงความเปลี่ยนแปลง นั้นคือ ความไม่แน่ ดังนั้น ความไม่แน่นอน (uncertainty) ในภาษาอังกฤษจึงหมายถึง ประสบการณ์ความรู้สึกในส่วนที่เป็น “ผู้รับรู้” ในขณะที่ ความไม่เที่ยง (impermanent) มักเชื่อมโยงกับ “สิ่งที่ถูกรับรู้” หรือสิ่งภายนอกเหตุผลที่ พระพุทธเจ้า ทรงให้ความสำคัญของเรื่อง “อนิจจัง” นี้ เพราะว่า เมื่อเราพบกับความไม่แน่นอน แล้วเราเอาตัวเราเองเป็นที่ตั้ง เช่น อะไรจะเกิดขึ้นกับฉัน ฉันต้องสูญเสียสิ่งที่ฉันมีอยู่ไหม ฉันจะทำงานนี้ต่อไปได้ไหม บริษัทของฉันจะรุ่งเรืองหรือล้มเหลว ทุกอย่างล้วนเป็นเรื่องเกี่ยวกับตัวเรา เมื่อใจเราเผชิญกับความไม่แน่ และมีความยึดมั่นอยู่กับความเป็นตัวตน ความเป็นเรา ของเรา ผลลัพธ์คือ ความกลัว จะเกิดอะไรขึ้นกับเรา ตัวเราจะเป็นอย่างไรแต่ ผู้เข้าถึงกระแสแห่งธรรม จิตที่ตื่นรู้ตามสัจธรรม ลดละความเป็นตัวตนได้ จะรับรู้ถึงความเปลี่ยนแปลง โดยไม่ยึดมั่นถือมั่น เมื่อปล่อยวางอัตตาตัวตนแล้ว เมื่อไม่มีความรู้สึกว่าเป็นตัวเราของเราแล้ว ก็จะเป็นอิสระ ไม่มีใครหรืออะไรให้สูญเสีย ไม่มีใครให้รู้สึกกลัว นี่คือแนวคิดในการเปลี่ยนความกังวลความกลัวต่ออนาคต ให้เป็นความสุขเป็นอิสระ ทุกอย่างขึ้นอยู่กับมุมมองของเราธรรมะของ หลวงพ่อชา จะเน้นเรื่อง ความไม่แน่นอน อนิจจัง และ ความอดทนหลวงพ่อชา อธิบายว่า อะไรคือธรรมะ สิ่งที่ว่าไม่แน่ก็คือธรรมะ ถ้าเห็นธรรมะก็เห็นพระพุทธเจ้า ฉะนั้น อันที่มันไม่แน่นอนนี้แหละ คือพระพุทธเจ้า เมื่อตระหนักถึงความไม่แน่นอน คือ จิตตื่นขึ้น เป็น “ผู้รู้” นั่นเอง ผู้เห็นความจริงแห่งความไม่แน่นอน คือผู้เห็นพระพุทธเจ้า ผู้รู้ถึงความไม่แน่ คือผู้มีจิตเป็นพุทธะ ดังคำสอนของพระพุทธองค์ “สิ่งทั้งหลายทั้งปวงไม่ควรยึดมั่นถือมั่น” ไม่ว่าทรัพย์สินเงินทองหรือเก้าอี้นายกรัฐมนตรี.“ลม เปลี่ยนทิศ”"},
{"id": 61, "title": "นาโตเสียงแตก", "highlight": "องค์การสนธิสัญญาแอตแลนติกเหนือหรือนาโตเป็นองค์การระหว่างประเทศในระบบพันธมิตรทางทหารที่มีมาตรการความมั่นคงร่วมกัน ตั้งโดยสนธิสัญญาแอตแลนติกเหนือ ลงนามเมื่อ 4 เมษายน 1949 มีสมาชิกเริ่มแรก 12 ประเทศคือ สหรัฐฯ แคนาดา อังกฤษ ฝรั่งเศส เบลเยียม เนเธอร์แลนด์ ลักเซมเบิร์ก นอร์เวย์ เดนมาร์ก ไอซ์แลนด์ อิตาลี และโปรตุเกส ก่อนสิ้นสงครามเย็น นาโตมีสมาชิก 16 ประเทศ พอสงครามเย็นจบ นาโตก็มีสมาชิก 26 ประเทศ ปัจจุบันมีสมาชิก 30 ประเทศ", "content": "ค.ศ.2003 ไทยประกาศเข้าร่วมเป็นพันธมิตรหลักนอกนาโตที่เรียกว่า MNNA หรือ Major Non-NATO Ally ตอนนั้นประธานาธิบดีสหรัฐฯคือจอร์จ ดับเบิลยู บุช เคยมีคนถามผมเรื่องเขตแอตแลนติกเหนือว่าอยู่ที่ไหน เขตที่ว่าหมายถึงดินแดนของประเทศภาคีสนธิสัญญาในยุโรปและอเมริกาเหนือ รวมถึงดินแดนที่เป็นเกาะซึ่งอยู่ภายใต้การปกครองของประเทศภาคีในทวีปอเมริกาเหนือ ถ้าพูดถึงพันธมิตรหลักนอกนาโตก็มี ไทย ออสเตรเลีย นิวซีแลนด์ อิสราเอล ญี่ปุ่น เกาหลีใต้ ฯลฯสงครามรัสเซีย-อูเครน ทำให้สมาชิกนาโตหลายประเทศเริ่มสงสัยในพฤติกรรมของสหรัฐฯ แคนาดา และอังกฤษ ว่าพวกคุณกำลังจะใช้นาโตยับยั้งความเจริญเติบโตของประเทศอื่นหรือเปล่า เช่น ยับยั้งรัสเซียหรือจีน พยายามจะไปสร้างสงครามใกล้ชายแดนจีน รัสเซียเพื่อให้ทั้งสองประเทศต้องมาง่วนกับสงครามจนไม่มีเวลาไปพัฒนาประเทศ เมื่อสมาชิกนาโตโวยวาย สหรัฐฯ อังกฤษ หรือแคนาดา ก็จะใช้วิธีเฉไฉหรือเงียบ จนสมาชิกนาโตบางประเทศมีความรู้สึกว่าสหรัฐฯใช้นาโตหาประโยชน์ ประเทศสมาชิกนาโตที่เริ่มเห็นภัยของนาโตมีหลายประเทศ ที่กำลังดังก็คือ ฮังการี เมื่อ 2 มีนาคม 2023 นายวิคเตอร์ ออร์บาน นายกรัฐมนตรีฮังการี ให้สัมภาษณ์นิตยสารของสวิตเซอร์แลนด์ว่า สหรัฐฯกำลังลากยุโรปเข้าไปสู่ความขัดแย้งที่ไม่สามารถจะเป็นฝ่ายชนะได้ และมีความเสี่ยงอย่างมากต่อการเกิดสงครามโลกครั้งใหม่นายกรัฐมนตรีฮังการีบอกว่าฮังการีอยู่ภายใต้แรงกดดันเพราะบรรดาพวกชาติตะวันตกกำลังลากฮังการีเข้าสู่สงคราม นอกจากนายกฯ ออร์บานจะให้ความเห็นเกี่ยวกับนาโตแล้ว แกยังข้ามไปให้ความเห็นต่อสหภาพยุโรปว่า “อียูรับใช้ผลประโยชน์ของสหรัฐฯโดยที่ประเทศสหภาพยุโรปต้องเป็นฝ่ายเสียผลประโยชน์ บ่อยครั้งที่การตัดสินใจของอียูสะท้อนผลประโยชน์ของสหรัฐฯมากกว่ายุโรป” “ฮังการีสนับสนุนแผนสันติภาพรัสเซีย-อูเครนของจีน”พวกที่ไม่ได้มีส่วนเกี่ยวดองหนองยุ่งกับนาโตก็ตะโกนก้องร้องเชียร์สหรัฐฯกันน่าดูโดยที่ไม่ฟังเสียงของประเทศที่เป็นสมาชิกนาโตซึ่งสูญเสียผลประโยชน์และถูกกดดัน เป็นการกระทำแบบพวกมากลากไป โดยใช้ประเทศใหญ่อย่างสหรัฐฯ อังกฤษ และแคนาดามาลากให้ประเทศเล็กชาติน้อยต้องทำตามเรียนไปเมื่อวันก่อน จีนเป็นประเทศที่ระมัดระวังการกระดิกพลิกตัวของตนเอง แม้เป็นมิตรประเทศกับรัสเซีย แต่ทั้งการพูดการจาและการกระทำ จีนวางตัวเป็นกลางในสงครามรัสเซีย-อูเครน ประธานาธิบดีและรัฐมนตรีต่างประเทศสหรัฐฯพูดให้คนตีความหมายเอาเองว่าจีนจะส่งอาวุธให้รัสเซีย จีนจะช่วยรัสเซีย จีนไม่มีความชอบธรรมในการเสนอแผนสันติภาพฯทั้งที่รู้ว่าจีนระวัง ไม่เข้าไปยุ่งกับสงคราม แต่ประเทศเหล่านี้ ก็วางแผนขุดหลุมดักให้จีนเดินมาตก เมื่อเห็นว่าจีนไม่ตกหลุมที่ตัวเองขุดดักไว้ สหรัฐฯก็ใช้ประเทศคอหอยลูกกระเดือกที่เป็นคอเคซอยด์ผิวขาวด้วยกัน สื่อให้คนในโลกเข้าใจจีนผิด อย่างรัฐมนตรีกระทรวงการต่างประเทศของออสเตรเลียบอกว่า อยากเห็นจีนทำในสิ่งที่ถูกต้องโดยไม่มอบอาวุธสนับสนุนรัสเซียจีนเสนอแผนสันติภาพให้สงครามยุติ เพราะจีนอยากค้าขาย สงครามการค้าผ่านไปแล้ว โควิด-19 ผ่านไปแล้ว เหลือแต่สงครามรัสเซีย-อูเครนนี่แหละที่ฉุดความเจริญของโลก จีนจึงอยากเร่งให้สงครามจบไวๆ ทว่าประเทศพวกหน้าไหว้หลังหลอกเป็นพวกลิงหลอกโลก ปากบอกว่าอยากได้สันติภาพ แต่การปฏิบัติคือสนับสนุนสงคราม พยายามดึงจีนเข้าไปร่วมถ้าประเทศที่เสนอแผนสันติภาพไม่ใช่ประเทศใหญ่ที่มีศักยภาพจะเป็นเบอร์ 1 ของโลกได้อย่างจีน พวกสหรัฐฯ อังกฤษ และออสเตรเลีย ก็คงจะไม่ออกมาตีกันอย่างนี้.นิติการุณย์ มิ่งรุจิราลัยsonglok1997@gmail.com"},
{"id": 777, "title": "แม่ทัพสะบัดแส้", "highlight": "มีกระแสกดดันให้เปลี่ยนตัวแม่ทัพนครบาล อ้างปัญหาหมักหมมสะสมเรื้อรังจาก “พิษด่านเมา” ลุกลามไปถึง “สถานบริการเถื่อน” ที่เปิดกันเกลื่อนเมือง", "content": "พล.ต.ท.ธิติ แสงสว่าง ผบช.น. กำลังยืนในกรอบมาตรฐานที่สังคมนอกรั้วพยายาม “ตีเส้นวัด” การทำงานจาก “ผู้นำ” ที่ชอบเก็บตัว “พูดน้อย” แถมประวัติ “ด่างพร้อย” ไม่เคยมีหมากร้อนกระดานนี้จะลงเอยแบบไหน เจ้าตัวยังคงก้มหน้าก้มตาบริหารทัพตำรวจเมืองหลวงตามที่ผู้บังคับบัญชามอบหมายและไว้วางใจวันก่อนเรียกประชุม มอบนโยบายการปฏิบัติหน้าที่ของข้าราชการตำรวจที่ได้รับการแต่งตั้งใหม่และรายงานตัวระดับ รอง ผบก.-ผกก. ในสังกัด 178 นายย้ำชัด เราจะต้องรู้จักกันด้วยการทำงาน ไม่ใช่รู้จักกันด้วยการเอาสิ่งอะไรมาให้กัน“มาเจอกันขอให้จดจำเรื่องราวที่มาคุยกัน แต่ถ้าเดินเข้ามาในบ้านหลังนี้เราจะมีความคิดไม่สอดคล้อง ไม่ทำความรู้จัก ไม่เรียนรู้กัน อยู่ด้วยความเหินห่างหมางเมินจะนำไปสู่ความแตกแยกไม่สามัคคี”องค์กรตำรวจน่าจะล้มละลายมากกว่าสายการบินหนึ่งที่ใหญ่มากมาย เพราะเวลาตำรวจทำดีแค่เสมอตัว“เหตุผลเนื่องจากเราไม่ได้ถูกสร้างมาเป็นมนุษย์ประชาชนสัมพันธ์ ทำงานเอาหน้าเอาตา หรือประกาศให้ใครทราบ” พล.ต.ท.ธิติว่าไม่ทันเกมของคนอื่น“ถามใจทุกคนว่า เป็นตำรวจที่ดีในหน้าที่การงานได้หรือไม่” แม่ทัพนครบาลให้ข้อคิดระบุทุกตำแหน่งให้คุณค่ากับตัวเราเสมอ.สหบาท"},
{"id": 775, "title": "I claim that you are wrong.", "highlight": "เมื่อต้องการบอกว่าภูมิภาพชวนให้เรามองดู คำว่า ‘ชวน’ หรือ ‘ชักจูง’ ในประโยคนี้ใช้คำว่า claim ได้ครับ The view claimed our attention. เตือนลูกสาวของเพื่อนว่า คุณต้องชวนให้พ่อของคุณพักผ่อน เพราะพ่อคุณโทรมมาก ลูกสาวบอกว่า Various matters claimed my father’s attention so that he was unable to rest. มีหลายเรื่องที่พ่อต้องสนใจ ดังนั้นพ่อจึงไม่ได้พัก", "content": "วลี jump a claim หมายถึง ‘ยึดเขตนั้นให้เป็นสิทธิ’ เจ้าหน้าที่ป่าไม้จึงไปจับกุมและเขียนในบันทึกว่า As soon as Mr. M. Trump knew that ruby was found on this area, he jumped a claim. ทันทีที่นายเอ็ม. ทรัมป์รู้ว่าบริเวณนี้มีทับทิม (พลอยแดง) แกก็เข้าไปยึดที่ดินนี้ claim มีการใช้ที่หลากหลาย คู่กรณีฝ่ายหนึ่งตะโกนโหวกเหวกโวยวาย อีกฝ่ายหนึ่งบอกว่า I claim that you are wrong. ผมขอแย้งว่าคุณผิด‘เรียกร้องค่าทำขวัญ’ คือ claim compensation ‘บางอย่างไม่สามารถ เรียกร้องค่าเสียหายได้ตามกฎหมาย’ ก็ใช้ be not legally claimable หลายคน ‘เรียกร้องความช่วยเหลือ’ จากคุณแกสตัน ผมรำคาญเลยบอกว่า Mr. Gaston family has the first claim upon him. ครอบครัวคุณแกสตันมีสิทธิได้รับความช่วยเหลือจากแกก่อน คุณลุงแก่ๆ ชี้ไปที่หญิงแก่คนหนึ่งแล้วพูดว่า This lady has a claim to Mr. Gaston’s kindness because she is his mother. สตรีท่านนี้มีสิทธิได้รับความกรุณาของคุณแกสตัน (มีสิทธิได้รับทรัพย์สมบัติ) เพราะท่านเป็นแม่ของคุณแกสตัน.นิติการุณย์ มิ่งรุจิราลัยpasalok1998@gmail.com "},
{"id": 770, "title": "เรื่องเล่า “แอร์พอร์ตลิงก์” (2) ทุกอย่าง “ยังเหมือนเดิม”", "highlight": "เมื่อวานนี้ผมเขียนเล่าว่าผมในฐานะลูกค้าประจำขาเก่าของรถไฟฟ้า “แอร์พอร์ตลิงก์” คนหนึ่ง ซึ่งกลับมานั่งทำงานในโรงพิมพ์ได้เกือบเป็นปกติแล้ว จึงตัดสินใจกลับไประลึกความหลังอีกครั้ง", "content": "ออกเดินจากประตูหลังโรงพิมพ์ไทยรัฐไปที่สถานีรถไฟฟ้าบีทีเอส มุ่งหน้าไปเปลี่ยนขบวนสู่ แอร์พอร์ตลิงก์ ที่สถานีพญาไทปรากฏว่าไปถึงตอน 4 โมงเย็น วันพุธที่แล้วยังไม่ใช่เวลาเลิกงานของคนไทย...จึงมีผู้โดยสารชาวไทยไม่มากนักแต่ก็มีผู้โดยสารต่างประเทศหรือนักท่องเที่ยวค่อนข้างเยอะพอสมควรลากกระเป๋าคนละใบ 2 ใบ เตรียมตัวเดินทางกลับ ทำให้ทุกที่นั่งเต็มหมดและมีคนต้องยืนบ้างส่วนหนึ่งยังไม่ถึงกับอัดเป็นปลากระป๋องดังที่เคยเกิดขึ้นในช่วงนักท่องเที่ยวพีกสุดๆก่อนเกิดโควิด-19 ดังที่ผมบรรยายไว้เมื่อวานนี้ผมตัดสินใจนั่งไปเรื่อยๆ จนถึงสุวรรณภูมิลงไปเดินสำรวจโน่นนี่ นิดหน่อยด้วยความสุขใจ เพราะนักท่องเที่ยวเริ่มทยอยเข้ามาแน่นสุวรรณภูมิบรรยากาศคึกคักมาก ผู้คนเดินไปเดินมาอยู่ตลอดดังนั้นในเที่ยวกลับ จึงมีผู้โดยสารที่เป็นนักท่องเที่ยวหนาตาถึงขั้นยืนบางส่วน แต่ก็ยืนแบบสบายๆ ไม่ถึงขั้นเบียดเสียดยัดเยียดขณะรถออกวิ่ง ผมเริ่มสำรวจขบวนรถไฟฟ้าแอร์พอร์ตเรลลิงก์อย่างจริงจัง พบว่าน่าจะพ่นสีใหม่แล้ว แต่ตัวขบวนหรือเครื่องเคราต่างๆ น่าจะเป็นของเดิม ไม่น่าจะมีการซื้อใหม่มาเสริมแต่อย่างใด ที่สถานีสุวรรณภูมิ แม้จะดูสะอาดสะอ้านแต่ก็ยังไม่มีการสร้างใหม่ หรือตกแต่งทาสีติดเครื่องหมายใหม่ๆ จนผิดหูผิดตาไปจากของเก่ารวมทั้งสถานีพญาไท ที่ผมขึ้นตอนแรกก็ไม่มีอะไรใหม่ยังคงเหมือนเดิมทุกอย่างรวมทั้ง “ห้องน้ำ” ด้านในสุดก็ยังเหมือนเดิมและน่าจะยังเป็น “โถ” เดิมที่สะอาดสะอ้าน เพราะแม่บ้านดูแลดี แต่ไม่ใช่โถใหม่ หรือนำมาเปลี่ยนใหม่แน่ๆ (ยืนยันได้เลย เพราะผมคุ้นเคยมากกับ “ห้องน้ำ” ที่นี่)สำหรับเสียงประกาศนั้น ผมฟังไม่ทันที่สถานีเพราะพอไปถึงรถจะออกพอดีเห็นคนเดินเร็วๆผมเลยต้องเดินเร็วตามไปด้วย จึงไม่ทันฟังเสียงประกาศที่สถานีว่าเป็นอย่างไรบ้าง? เปลี่ยนไปแล้ว? หรือยังเหมือนเดิมอยู่?แต่เสียงประกาศในขบวนรถยังเหมือนเดิมและเป็นเสียงของสุภาพสตรีคนเดิมที่ผมเล่าไว้เมื่อวานว่า ผมคุ้นเคยกับเสียงประกาศของเธอมาก และชอบใจที่เธอประกาศคำว่า “สถานีต่อไป” ด้วยการลากเสียงยาวออกไปนิดๆ ฟังได้ว่า...“สถานีต่อปาย”ปรากฏว่า ในวันที่ผมนั่งไปสุวรรณภูมิและกลับมาลงที่ สถานีรามคำแหง ดังที่บันทึกไว้นี้ก็ยังเป็นเสียงเดิม “สถานีต่อปาย” เหมือนเดิมครับสรุปว่า ยังคงใช้เทปเดิมไม่มีอะไรเปลี่ยนแปลงจากสถานการณ์ก่อนโควิด-19 ระบาด สำหรับประกาศต่างๆทั้งไทยและอังกฤษทำให้ผมรู้สึกแปลกๆเพราะเคยได้ยินข่าวว่า การรถไฟแห่งประเทศไทย ได้ส่งมอบแอร์พอร์ตลิงก์ไปให้ บริษัท เอเชีย เอรา วัน ซึ่งอยู่ในเครือของ ซี.พี.และพันธมิตรที่ประมูล “โครงการรถไฟความเร็วสูงเชื่อม 3 สนามบิน” ไปดำเนินการก่อสร้างและบริหาร...เป็นที่เรียบร้อยแล้วรวมทั้งมีข่าวว่าบริษัทเอกชนดังกล่าวปรับปรุงโน่นนี่ให้ทันสมัยมากขึ้น หลายอย่าง...แต่ไหงทุกขบวนยังเหมือนเดิมอยู่อีกก็ไม่รู้ซีทำให้ผมต้องกลับไปเข้ากูเกิลเพื่อค้นหาข่าวเก่าๆอ่านอีกครั้ง เพราะตั้งแต่ไม่ได้ใช้บริการของรถไฟฟ้าสายนี้ก็ไม่ได้ติดตามข่าวอะไรที่เกี่ยวข้องอีกเลยปรากฏว่า ไปเจอข่าวอยู่ข่าวหนึ่งเมื่อวันที่ 19 ตุลาคม 2564 บอกว่า ครม.มีมติอนุมัติให้บริษัท เอเชีย เอรา วัน เลื่อนจ่ายค่าสิทธิร่วมทุนแอร์พอร์ตลิงก์ จำนวนแรก 10,671 ล้านบาทได้ เพราะจากผลของโควิด-19 ไม่มีนักท่องเที่ยวเข้าไทยทำให้การใช้บริการแอร์พอร์ตลิงก์ลดลงนอกจากข่าวนี้ก็ไม่ได้มีข่าวอะไรอีก หรืออาจมีแต่ผมยังค้นไม่เจอก็เป็นไปได้บทสรุปของผมก็คือ ทุกสิ่งทุกอย่างของแอร์พอร์ตลิงก์ ณ นาทีนี้ยังเหมือนเดิมอยู่ครับ ซึ่งก็น่าเห็นใจ เพราะผู้โดยสารลดลงอย่างมากในช่วงโควิดระบาด จนภาคเอกชนต้องขอผ่อนส่งรัฐบาลอย่างที่เป็นข่าวผมก็ได้แต่หวังว่า เมื่อทุกสิ่งทุกอย่างเริ่มดีขึ้นแล้ว ผู้โดยสารต่างประเทศก็มากขึ้นแล้วแม้จะไม่เท่าเก่าแต่ก็ดีขึ้นมาก...คงได้เห็นของใหม่ๆที่แอร์พอร์ตลิงก์บ้างเร็วๆนี้นะครับ.“ซูม”"},
{"id": 767, "title": "นายกฯตู่จะได้รีเทิร์นหรือไม่", "highlight": "เมื่อวานนี้ผมเขียนเรื่องที่ ส.ว.วันชัย สอนศิริ โพสต์ถึงแคนดิเดตนายกฯเพื่อไทยว่า เวลานี้อาจไม่ใช่เวลาของอุ๊งอิ๊ง และเศรษฐา แต่ แคนดิเดตนายกฯตัวจริงเสียงจริงคือคนที่ชื่อ ส.ตัวใหญ่ ซึ่งเป็นที่เข้าใจกันว่าหมายถึง ดร.สุรเกียรติ์ เสถียรไทย อดีตรองนายกฯ อดีตรัฐมนตรีต่างประเทศ สมัยรัฐบาลไทยรักไทย แต่ คุณอุ๊งอิ๊ง แพทองธาร ชินวัตร หัวหน้าครอบครัวพรรคเพื่อไทย ออกมาปฏิเสธว่า ไม่ใช่ ไม่ได้มีการพูดคุยด้วย ก็เป็นอันจบข่าว", "content": "งานนี้ ส.ว.วันชัย สอนศิริ คนโพสต์หน้าแหกไปหลายริ้วส่วน แคนดิเดตนายกฯคนที่ 3 จะเป็นใคร คนในพรรคหรือคนนอกพรรค คุณอุ๊งอิ๊ง แพทองธาร ตอบชัดเจนว่า เมื่อถึงเวลาจะบอกอย่างแน่นอน คนที่อกหักลึกๆ เห็นจะเป็น นพ.ชลน่าน ศรีแก้ว หัวหน้าพรรคเพื่อไทย ให้สัมภาษณ์สื่อว่า ตนในฐานะหัวหน้าพรรค เพื่อไทย ไม่จำเป็นต้องเป็นแคนดิเดตนายกฯของพรรค เพราะไม่มีข้อบังคับใดเขียนไว้ว่า หัวหน้าพรรคต้องเป็นแคนดิเดตนายกฯ ก็รอดูกันต่อไปว่า “แคนดิเดตนายกฯคนที่ 3 เป็นใคร” จะเป็นตัวจริงเสียงจริงหรือไม่เมื่อวันอาทิตย์ นิด้าโพล ได้เผยผลสำรวจความคิดเห็นของ “คนโคราช” จังหวัดที่มี ส.ส.มากที่สุด 16 คนในภาคอีสาน ถามกันตรงๆว่า คนโคราชจะสนับสนุนใครเป็นนายกฯในวันนี้คำตอบ อันดับหนึ่ง 37.80% ระบุว่าเป็น คุณแพทองธาร ชินวัตร หัวหน้าครอบครัวพรรคเพื่อไทย อันดับสอง 12.40% ห่างกัน 3 เท่าตัวระบุว่าเป็น คุณพิธา ลิ้มเจริญรัตน์ หัวหน้าพรรคก้าวไกล อันดับสาม 11.73% ระบุว่าเป็น พล.อ.ประยุทธ์ จันทร์โอชา พรรครวมไทยสร้างชาติ คะแนนห่างกันกว่า 3 เท่าตัวนิด้าโพล ถามอีกว่า คนโคราชมีแนวโน้มจะเลือกพรรคการเมืองใดเป็น ส.ส.เขต คำตอบ อันดับหนึ่ง พรรคเพื่อไทย สูงถึง 48.40% อันดับสอง พรรคก้าวไกล 13.80% ห่างกันหลายช่วงตัว อันดับสาม พรรครวมไทยสร้างชาติ ของ ลุงตู่ พล.อ.ประยุทธ์ 8.53% ทิ้งห่างกันกว่า 5 เท่าตัว ส่วน การเลือก ส.ส.บัญชีรายชื่อ ของคนโคราช ก็ออกมาทางเดียวกัน พรรคเพื่อไทย อันดับหนึ่ง สูงถึง 47.60% อันดับสอง พรรคก้าวไกล 14.00% อันดับสาม พรรคลุงตู่ รวมไทยสร้างชาติ 8.67% ถูกทิ้งห่างไปหลายช่วงตัว การสำรวจ คะแนนนิยมนักการเมืองในระดับท้องถิ่น ของ นิด้าโพล ครั้งนี้ คำตอบไม่ต่างจากระดับประเทศ คุณแพทองธาร นำโด่ง พล.อ.ประยุทธ์ หลายช่วงตัวมองในแง่ “การเข้าถึงประชาชน” เท่าที่ดูการหาเสียงจากสารพัดสื่อ เห็นชัดเจนว่า คุณอุ๊งอิ๊ง คุณพิธา คุณอนุทิน ชาญวีรกูล สามารถเข้าถึงประชาชนได้ดีกว่า พล.อ.ประยุทธ์ โดยมีความเป็น “คนธรรมดา” มากกว่า ในขณะที่ พล.อ.ประยุทธ์ ยังมีลักษณะ ความเป็นเจ้าขุนมูลนาย ไม่สามารถทำตัวเป็นคนธรรมดาเหมือนประชาชนได้ แม้ในช่วงที่เดินเข้าไปในกองเชียร์ที่ระดมกันมา ก็ยังต้องมีองครักษ์ชายหญิงคอยประกบ เมื่อเจอคำถามคำร้องทุกข์จี้ใจ ก็จะแสดงอาการไม่พอใจ ล่าสุดก็เพิ่งเกิดขึ้นที่สมุทรสงคราม เมื่อชาวสวน ร้องทุกข์กับนายกฯว่า ถ้านายกฯแก้ปัญหาให้ได้จะเลือกให้เป็นนายกฯต่อ 2 ปีพล.อ.ประยุทธ์ สวนกลับทันที ผมเข้าใจ แต่เมื่อกี้ไม่ชอบอยู่อย่างหนึ่งที่พวกท่านพูดว่า จะยินดีให้ผมเป็นนายกฯอีก 2 ปี หากสามารถแก้ปัญหาได้ ไม่จำเป็นหรอก ผมต้องการทำงานให้กับประชาชนทุกคน ทุกกลุ่มอาชีพ ทุกจังหวัด ให้มารักมาชอบ ทำไม่ได้วันนี้การเลือกตั้งใกล้เข้ามาแล้ว แต่ละพรรคทุ่มดูด ส.ส.กันเต็มที่ หวังชิงพื้นที่ ส.ส.เขต พรรครวมไทยสร้างชาติ ของ นายกฯตู่ พล.อ.ประยุทธ์ ภายใต้ร่มเงาของ กปปส. ที่มี “เทพเทือก” เป็นหัวเรือใหญ่ ก็ดูดหนักไม่แพ้ใคร หวังลุ้น ส.ส. 25 เสียงขึ้น เพื่อมีโอกาสเสนอชื่อ พล.อ.ประยุทธ์ เป็นนายกฯอีกสมัย แต่อาจไม่สะดวกโยธินเหมือนสมัยแรก.“ลม เปลี่ยนทิศ”"},
{"id": 764, "title": "จีนแก้ไขมลพิษทางอากาศ", "highlight": "ม.ธรรมศาสตร์เชิญ ร.ต.อ.ดร.นิติภูมิธณัฐ มิ่งรุจิราลัย พูด ‘การผลิตอาหารกับสิ่งแวดล้อมในอนาคต’ ให้ข้าราชการและผู้บริหารองค์กรปกครองส่วนท้องถิ่น 79 คน พุธวันนี้ 16.00-19.00 น. ที่โรงแรมเอเชียแอร์พอร์ต (เซียร์รังสิต) จ.ปทุมธานี", "content": "ฝรั่งที่เรารู้จักครอบครัวหนึ่งรีบตีตั๋วกลับไปยุโรปเพราะค่าฝุ่น PM2.5 ในกรุงเทพฯ สูงมาก บอกว่าภรรยามีอาการคัดจมูก จาม น้ำมูกไหล แพทย์เองก็เคยเตือนว่าฝุ่นจิ๋วพิษ 2.5 กับ PM10 รวมทั้งไนโตรเจนไดออกไซด์ ถ้าสูดเข้าไปในร่างกายเกิน 2 วันขึ้นไปมีโอกาสเสี่ยงตายจากเส้นเลือดหัวใจตัน กรุงเทพฯ ที่เคยเป็นสวรรค์ของครอบครัว กลายเป็นพื้นที่ที่มีค่าฝุ่นพิษเกินมาตรฐานขององค์การอนามัยโลก เป็นเมืองที่อันตรายจากฝุ่นพิษติด 1 ใน 5 ของโลกย้อนหลังไป 10 ปี น้องสาวผมเรียนอยู่ในกรุงปักกิ่ง แม่ซึ่งเป็นโรคหอบหืดไปเยี่ยมแล้วก็ต้องรีบกลับ เพราะกรุงปักกิ่งในสมัยนั้นติดอันดับต้นของโลกในด้านมลพิษทางอากาศ ฝุ่นจิ๋วพิษมากขนาดถ่ายภาพเห็นวัตถุไม่ชัด โรงพยาบาลเต็มไปด้วยผู้คนล้มป่วยจากฝุ่นพิษค.ศ.2017 กรุงปักกิ่งทุ่มงบ 1.82 หมื่นล้านหยวน (9.1 หมื่นล้านบาท) เพื่อแก้ปัญหาหมอกควันพิษ เริ่มจากการยกเลิกการเผาถ่านหินใน 700 หมู่บ้าน ไม่ต่อทะเบียนให้รถยนต์เก่า 3 แสนคัน สั่งปิดโรงงานเก่ามากกว่า 2,500 แห่งในปีเดียว ก่อตั้งหน่วยตำรวจพิทักษ์สิ่งแวดล้อมออกจับและปรับปีละหลายพันคดี เฉพาะค่าปรับถ้าตีเป็นเงินไทยก็ได้ปีละหลายร้อยล้านบาท รัฐบาลเร่งสร้างจุดชาร์จแบตเตอรี่ทั่วกรุงปักกิ่งเพื่อสนับสนุนให้ประชาชนใช้รถยนต์ไฟฟ้า พวกรถเมล์ รถแท็กซี่ก็ถูกโละทิ้งด้วย รัฐบาลให้เงินสนับสนุนแก่เจ้าของรถแท็กซี่ 7 หมื่นคันให้ยกเลิกรถที่ใช้น้ำมัน แล้วหันมาใช้รถไฟฟ้าแทน ค.ศ.2018 รัฐบาลกรุงปักกิ่งสร้างสวนสาธารณะ สวนหย่อม และปลูกต้นไม้อย่างเร่งด่วน ตรงไหนว่างก็แปลงเป็นที่ปลูกต้นไม้ ไม่น่าเชื่อครับ ค.ศ.2018 เพียงปีเดียว กรุงปักกิ่งมีพื้นที่สีเขียวถึงร้อยละ 48.3 แถมยังส่งเสริมให้ผู้คนทำงานในบริเวณที่พักอาศัย ก่อนหน้านั้นโคมไฟในกรุงปักกิ่งก็ทำหน้าที่เพียงให้ความสว่าง รัฐบาลปักกิ่งติดไวไฟฟรีทุกเสาไฟ คนสามารถทำงานจากที่บ้านหรือจากร้านกาแฟใกล้บ้านได้ มีจุดตรวจจับค่ามลพิษทางอากาศ (PM2.5) ตรวจอุณหภูมิและความเร็วลม นำข้อมูลขึ้นจอขนาดใหญ่ทั่วกรุงปักกิ่งหลายร้อยจุดหลังจากแก้ไขปัญหามลพิษทางอากาศจริงจัง ค.ศ.2021 ความหนาแน่นของฝุ่นพิษ PM2.5 ในกรุงปักกิ่งลดลงร้อยละ 53 และไม่ใช่แค่กรุงปักกิ่งเท่านั้นที่อากาศดีขึ้น ในพื้นที่เทียนจิน เหอเป่ย์ ก็มีอากาศดีขึ้นตามไปด้วย (แต่ยังมีบางช่วงของปีที่อากาศแย่จากพายุทะเลทราย) ผู้บริหารมหานครปักกิ่งไม่หยุดแค่นั้น เฉพาะใน ค.ศ.2021 ปลูกต้นไม้เพิ่มอีก 1 หมื่นเฮกตาร์หรือ 6.25 หมื่นไร่เพื่อเพิ่มพื้นที่ของป่าในกรุงปักกิ่งต้องยอมรับครับว่าปัญหามลภาวะทางอากาศแก้ไขยาก แม้ว่าภาครัฐของจีนจะแก้ปัญหานี้มามากกว่า 6 ปี แต่ยังมีบางช่วงที่สภาพอากาศของเมืองต่างๆ แย่จนเป็นอันตรายต่อสุขภาพ ภาครัฐของจีนจึงยังคงจริงจังมุ่งมั่นพัฒนาคุณภาพอากาศของเมืองอย่างต่อเนื่องไม่หยุดสมาชิกในครอบครัวเราใช้ชีวิตในกรุงปักกิ่งกันนานกว่าคนละ 4-5 ปี เราเห็นความเปลี่ยนแปลงนี้ด้วยตาของตนเอง ใครจะนึกว่ารัฐบาลกรุงปักกิ่งสร้างภาพลักษณ์ให้เป็นมหานครที่น่าอยู่ไม่ใช่สำหรับคนเท่านั้น แต่สำหรับสัตว์ด้วย รัฐบาลท้องถิ่นสร้างคอนโดนกในกรุงปักกิ่งเพื่อให้นกได้อยู่อย่างปลอดภัยและมีอาหารเพียงพอ ตามสวนสาธารณะในกรุงปักกิ่งจึงเต็มไปด้วยเสียงนกและสรรพสัตว์ต่างๆผมและครอบครัวกลับมาอยู่เมืองจีนช่วงตรุษจีนจนถึงปัจจุบัน เห็นความพยายามของภาครัฐจีนเพื่อปรับปรุงคุณภาพอากาศในทุกเมืองหลังวิกฤติโควิด-19 รัฐบาลท้องถิ่นทุกแห่งตระหนักเรื่องสุขอนามัยในการใช้ชีวิตของประชาชนเพิ่มขึ้นสูงมาก ทั้งเรื่องอากาศสะอาด ดินสะอาด และน้ำสะอาด รัฐบาลจีนตัดสินใจใช้งบประมาณไปในการปรับปรุงสภาพแวดล้อมให้ดีขึ้น ดีกว่าใช้งบสาธารณสุขไปกับการใช้รักษาผู้คน.นิติการุณย์ มิ่งรุจิราลัยsonglok1997@gmail.com"},
{"id": 751, "title": "วิจัยพัฒนาโดรนทางการเกษตร", "highlight": "เพื่อให้ได้องค์ความรู้ใหม่ๆทางด้านการเกษตรและนำมาปรับปรุงพัฒนาพันธุ์พืชให้ได้ผลผลิตที่ดีขึ้น ตอบสนองความต้องการของประชาชนและความกินดีอยู่ดีของประชากรโลก", "content": "คณะเกษตร มหาวิทยาลัยเกษตรศาสตร์ และ บริษัท ไอ ซี พี เอ็กซ์ จำกัด ผู้ผลิตโดรนสัญชาติไทยรายแรกในประเทศไทย ตรา Mabin (ม้าบิน) ร่วมทำวิจัยโครงการพัฒนาโดรนการเกษตร เพื่อเพิ่มผลผลิตในข้าวโพด พร้อมยกระดับมาตรฐานกระบวนการผลิต ให้เกษตรกรนำโดรนไปใช้งานได้อย่างมีประสิทธิภาพสูงสุดโดยใช้พื้นที่ ศูนย์วิจัยข้าวโพดและข้าวฟ่างแห่งชาติ (ไร่สุวรรณ) จ.นครราชสีมา เป็นสถานที่ทดลองทำการวิจัยและพัฒนาการผลิตพืชไร่เศรษฐกิจของประเทศ โดยมีวัตถุประสงค์หลักนำผลการวิจัยไปประยุกต์ใช้ให้เกิดประโยชน์แก่สังคม พร้อมถ่ายทอดเทคโนโลยีในทุกรูปแบบ เพื่อให้เข้าถึงผู้ใช้และให้เกิดประโยชน์สูงสุดการร่วมวิจัยครั้งนี้แบ่งเป็น 2 ส่วนหลักด้วยกัน 1.ทำแปลงทดสอบการใช้โดรนฉีดพ่นสารกำจัดวัชพืช สารกำจัดแมลง สารป้องกันกำจัดโรคพืช และอาหารเสริม เพื่อเพิ่มผลผลิตในช่วงเดือนมกราคม-มิถุนายน 2566 และ 2.จัดอบรมให้ความรู้แก่นักบินโดรน เกษตรกร นักศึกษา และบุคคลทั่วไป ผ่านช่องทางออนไลน์ เดือนกรกฎาคม-ธันวาคม 2566 และโดรนที่จะนำมาร่วมทำการวิจัยและพัฒนาในครั้งนี้ เป็น โดรน MABIN รุ่น ×4 เนื่องจากโครงสร้างของโดรนถูกออกแบบติดตั้งชุดหัวพ่นสารน้ำให้มีความเหมาะสมกับพืชแต่ละชนิด โดยเฉพาะพืชเศรษฐกิจ จำพวกนาข้าว ข้าวโพด และข้าวฟ่าง มีน้ำหนักที่เบา เคลื่อนย้ายสะดวก มีระบบ RTK จับ GPS เพิ่มความแม่นยำมากขึ้น ที่สามารถคำนวณเส้นทางเมื่อน้ำยาหมด บินกลับไปต่อจุดเดิม มีระบบสมาร์ท แอลติจูด สามารถกำหนดความสูงที่แตกต่างกันในพืชสวนได้ พร้อมทำการพัฒนาโปรแกรมการใช้งานโดรนเป็นภาษาไทย เพื่อให้ง่ายต่อความเข้าใจของเกษตรกร สามารถนำไปใช้ปฏิบัติงานได้สะดวกและง่ายต่อการทำงาน.สะ–เล–เต"},
{"id": 750, "title": "ศึก MotoGP 2023 เข้าสู่โปรแกรมการทดสอบ “เชคดาวน์ เทสต์” วันแรกที่สนามเซปังฯ", "highlight": "ทีมโรงงาน “โมโตจีพี” MotoGP ทุกค่ายลงทดสอบที่ เซปัง อินเตอร์เนชันแนล เซอร์กิต ประเทศมาเลเซีย ผลวันแรกปรากฏว่า คาล ครัทช์โลว นักบิดชาวอังกฤษ พา “ยามาฮ่า” ขยับรั้งจ่าฝูง พร้อม “ท็อปสปีด”", "content": "ศึก MotoGP 2023 เข้าสู่โปรแกรมการทดสอบ “เชคดาวน์ เทสต์” วันแรกที่สนามเซปังฯ โดยเป็นหน้าที่ของนักบิดทดสอบของแต่ละแบรนด์ รวมถึงนักบิดหน้าใหม่เพียงหนึ่งเดียวอย่าง ออกุสโต เฟร์นันเดซผลการทดสอบในวันแรกปรากฏว่าทีมทดสอบของ ยามาฮ่า ที่ไม่ได้ระบุชื่อนักบิด แต่ลงเทสต์โดย คาล ครัทช์โลว, คัตซึ ยูกิ นากาซึกะ และ โกตะ โนซาเนะ ทำเวลาได้เร็วที่สุด เป็นที่เข้าใจว่า ครัทช์โลว ภายใต้รถแข่งรหัส T2 ทำเวลาไว้เร็วที่สุด 2 นาที 1.146 วินาทีขณะเดียวกัน “ท็อปสปีด” จากการทดสอบเครื่องยนต์ใหม่ของ YZR–M1 ออกมาสูงสุดที่ 330.2 กม./ชม. ช้ากว่าที่ ฟาบิโอ กวาร์ตาราโร ทำไว้สูงสุดในรอบควอลิฟาย 2 กม./ชม. แต่การเร่งออกจากโค้งของนักบิดเฟรนช์อยู่ในเงื่อนไขที่ดีกว่า ทำให้คาดการณ์ว่าเป็นสัญญาณที่ยอดเยี่ยมของ Yamaha กับเครื่องยนต์ตัวใหม่นี้ในปี 2023ทั้งนี้ “เชคดาวน์ เทสต์” เป็นการเตรียมความพร้อมรถแข่งก่อนเข้าสู่ “Official Test” ระหว่างวันที่ 10-12 ก.พ. ที่ สนามเดียวกันนี้“สตาเลียน” โดย ธีรเจต ลาภจตุรพิธ ประธานเจ้าหน้าที่บริหาร บริษัทสตาเลียน กรุ๊ป โฮลดิ้ง จํากัด และ กฤษณ์ พุฒ พิมพ์ ประธานเจ้าหน้าที่ฝ่ายผลิตภัณฑ์ บริษัท สตาเลียน กรุ๊ป โฮลดิ้ง จํากัด จัดงาน STALLION S EV “First–ever mini–event” เผยโฉมรถ 2 รุ่นใหม่ครั้งแรก ณ เทศกาลงานออกแบบกรุงเทพฯ (Bangkok Design Week 2023) @Bangrak Riverview บางรัก ริเวอร์วิว ไปจนถึง 12 ก.พ.บริษัท ไทยยามาฮ่ามอเตอร์ จำกัด ร่อนจดหมายเชิญผู้สื่อข่าวร่วมงานจัดงานเปิดตัวทีมแข่ง “YAMAHA THAI LAND RACING TEAM 2023” ในวันศุกร์ที่ 10 ก.พ.นี้ ที่ห้องออดิทอเรียม สถาบันฝึกอบรม ขับขี่รถจักรยานยนต์ยามาฮ่า (YRA) ถ.เทพรัตน (บางนา-ตราด กม.21) เริ่มลงทะเบียนตั้งแต่เวลา 09.30 น. เป็นต้นไป รอติดตามความเร้าใจได้เลยมิดไมล์"},
{"id": 749, "title": "น่าชื่นใจแทนคนไทย", "highlight": "เพจสโมสรเลสเตอร์ ซิตี้ แห่งพรีเมียร์ลีก อังกฤษ ประกาศทางเว็บไซต์ว่า “คุณต๊อบ” อัยยวัฒน์ ศรีวัฒนประภา ประธานสโมสรคนปัจจุบัน ได้ทำการปลดหนี้ของสโมสร 194 ล้านปอนด์ 7,954 ล้านบาท", "content": "ก่อนหน้านี้ เลสเตอร์กู้ยืมเงินมาจากบริษัทแม่อย่างคิง เพาเวอร์ อินเตอร์เนชั่นแนล (เคพีไอ) ที่ครอบครัวศรีวัฒนประภาถือหุ้นทั้งหมดจำนวน 194 ล้านปอนด์ ในช่วง 4 ปีที่ผ่านมาเพื่อเป็นทุนในการก่อสร้างสนามฝึกซ้อมระดับโลกแห่งใหม่ของสโมสรที่ซีเกรฟ และเพื่อสนับสนุนการลงทุนของสโมสรทั้งทีมฟุตบอลชายและทีมฟุตบอลหญิงช่วงระบาดโควิด–19การแปลงเป็นทุนช่วยให้งบดุลของสโมสรแข็งแกร่งขึ้น ลดต้นทุนดอกเบี้ยและตอกย้ำความมุ่งมั่นของคิง เพาเวอร์ อินเตอร์เนชั่นแนล ในการสนับสนุนความมั่นคงสโมสรระยะยาว นับเป็นครั้งที่ 2 ตั้งแต่ครอบครัวศรีวัฒนประภาเข้าดูแลสโมสรเลสเตอร์ ซิตี้ ปี 2010 ครั้งแรกเกิดขึ้นปี 2013 ปลดหนี้ได้ 103 ล้านปอนด์ 4,223 ล้านบาท คุณอัยยวัฒน์ บอกว่า “การรักษาความมั่นคงในระยะยาวสำคัญต่อการเติบโตอย่างยั่งยืนและเป็นหลักพื้นฐานชี้นำการลงทุนในอนาคตของสโมสร เราต้องการทำให้แน่ใจว่าจะดำเนินงานต่อไปบนเส้นทางการเงินที่แข็งแกร่งและปลอดภัยที่สุด ผมเชื่อมั่นสิ่งที่สโมสรทำให้แฟนและชุมชนของเราทั้งในเลสเตอร์ประเทศไทยและทั่วโลก”“ศรัทธาที่พวกเขามีต่อเราในการบริหารสโมสรอย่างรับผิดชอบความทะเยอทะยานและซื่อสัตย์เป็นแนวทางตัดสินใจและมีความสำคัญในการสร้างยุค ที่ประสบความสำเร็จมากที่สุดยุคหนึ่งในประวัติศาสตร์ของสโมสร”มาพร้อมกับคำชื่นชมคอมเมนต์แฟนเลสเตอร์หลังคุณอัยยวัฒน์ปลดหนี้เลสเตอร์เกือบ 8,000 ล้านบาท “ขอแสดงความนับถือเจ้าของสโมสร เขาเป็นบุคคลที่น่าทึ่งมาก ผลงานอันยอดเยี่ยมที่พวกเขาได้ทำในช่วงหลายปีที่ผ่านมา ความทรงจำอันยอดเยี่ยมของคุณวิชัย เขาได้ทำสิ่งต่างๆ อย่างมากมายให้กับเลสเตอร์ และชุมชนยังคงรักษาศรัทธาที่มีต่อเลสเตอร์ ซิตี้ พวกเขาจะอยู่รอดปลอดภัยในพรีเมียร์ลีก”“ช่างเป็นบุคคลที่ยอดเยี่ยมจริงๆ ครอบครัวนี้สมควรได้รับความก้าวหน้าไปอีกขั้น ฮีโร่เอาจริงๆ ถ้าหากใครไม่รู้ว่าชายคนนี้น่าทึ่งแค่ไหน คุณคงจะไม่เห็นคุณค่าของความเป็นมนุษย์ที่แท้จริง พวกเรามีความสุข พวกเราได้รับพรอย่างแท้จริงและด้วยเหตุผลนี้จึงไม่มีใครที่มีโอกาสยืดหยัดต่อสู้กับพวกเราได้ในระยะยาว เป็นข่าวที่ดีที่สุด”ด้วยความรู้สึกของคนไทยที่ติดตามความสำเร็จของ คุณวิชัย–คุณอัยยวัฒน์ ศรีวัฒนประภา นำความเป็นคนไทยเข้าไปสร้างความยิ่งใหญ่อยู่ในจิตใจของแฟนบอลทีมเลสเตอร์ ซิตี้และชาวเมืองเลสเตอร์เป็นสิ่งที่มีคุณค่ามากสำหรับประเทศไทย.  "},
{"id": 744, "title": "ระวังข้อหาละเว้นหน้าที่", "highlight": "สภาล่มยังกลายเป็นวิวาทะทางการเมืองที่มีการโต้เถียงกันยืดเยื้อ นายอนุทิน ชาญวีรกูล รองนายกรัฐมนตรี รัฐมนตรีสาธารณสุข และหัวหน้าพรรคภูมิใจไทย บอกนักข่าวว่า ถ้าไม่มีการเล่นเกมการเมือง สภาก็ทำงานได้ แต่เนื่องจากมี ส.ส.หลายคนไม่แสดงตน ทำให้สภาล่ม พรรค ภท.ต้องมีท่าทีออกมาบ้าง", "content": "พรรค ภท.อาจแสดงท่าทีตามคำขู่ของ ส.ส.ของพรรคคนหนึ่ง ถ้าพรรคฝ่ายค้านเล่นเกมการเมืองมากเกินไปก็อาจถูกตอบโต้ด้วยการไม่เป็นองค์ประชุมให้ น่าจะหมายถึงว่า ถ้าพรรค ภท.ไม่ยอมเข้าประชุม การเปิดอภิปรายทั่วไปโดยไม่ลงมติตามรัฐ ธรรมนูญมาตรา 152 อาจทำให้สภาล่มเพราะไม่ครบองค์ประชุมภท.เข้าร่วมเล่นเกมการเมืองหลังจากที่ร่าง พ.ร.บ.กัญชากัญชงถูกแช่แข็งอยู่ในสภาผู้แทนราษฎรมานานหลายเดือน และอาจไม่ผ่านในสภาชุดปัจจุบัน พรรค ภท.ตอบโต้ด้วยการไม่เข้าประชุมทำให้สภาล่ม ร่าง พ.ร.บ. การประมงของพรรคประชาธิปัตย์ ซึ่งเป็นพรรคร่วมรัฐบาลเดินหน้าต่อไม่ได้ถ้าพรรค ภท.เอาคืนพรรคฝ่ายค้าน ซึ่งมีส่วนทำให้กฎหมายกัญชาถูกแช่แข็งด้วยการทำให้การอภิปรายของฝ่ายค้านตามมาตรา 152 ล่ม มีเสียงเตือนจากประธานวิปพรรค ปชป. ว่าอย่าทำดีกว่า เพราะอาจถูกกล่าวหา “หนีการตรวจสอบ” เพราะการอภิปรายทั่วไปเป็นกลไกการตรวจสอบรัฐบาลอย่างหนึ่ง แม้จะไม่ลงมติ เปรียบเทียบกับการอภิปรายไม่ไว้วางใจรัฐบาลตามมาตรา 151 รัฐ ธรรมนูญบัญญัติไว้ว่า หลังจากที่ฝ่ายค้านยื่นญัตติแล้ว ห้ามรัฐบาลยุบสภาเพื่อหนีการอภิปรายโดยเด็ดขาด การอภิปรายตามมาตรา 152 เพื่อซักถามข้อเท็จจริงหรือเสนอแนะปัญหาต่อคณะรัฐมนตรี เมื่อยื่นญัตติแล้วก็น่าจะห้ามล้มการประชุมหนีการตรวจสอบการตรวจสอบและถ่วงดุลอำนาจเป็นกลไกสำคัญของประชาธิปไตยระบบรัฐสภา ส.ส.ผู้ฝ่าฝืนอาจถูกกล่าวหา “ละเว้นการปฏิบัติหน้าที่” โดยมิชอบทำให้ประเทศชาติเสียหาย หรืออาจถูกกล่าวหาฝ่าฝืนมาตรฐานทางจริยธรรมอย่างร้ายแรง ร้องให้ ป.ป.ช.ทำการไต่สวน และยื่นฟ้องศาลฎีกาเพื่อให้ลงโทษโทษของการฝ่าฝืนมาตรฐานทางจริยธรรมอย่างร้ายแรง มีทั้งการเพิกถอนสิทธิการสมัครรับเลือกตั้งในตำแหน่งใดๆที่มีการเลือกตั้งเป็นการถาวรตลอดชีวิต อย่างที่ ส.ส.บางคนโดนหรืออาจถูกเพิกถอนสิทธิการเลือกตั้ง หรือถ้าขาดประชุมเกิน 1 ใน 4 ก็จะทำให้สิ้นสภาพความเป็น ส.ส. การทำให้สภาล่มมิใช่เรื่องเล็ก."},
{"id": 752, "title": "เคล็ด (ไม่) ลับ", "highlight": "เรื่องนี้ใครๆก็พยายามหาคำตอบกันมานาน เพจ “วิ่งไหนกัน ปั่นไหนดี” เขามีคำแนะนำให้เคล็ด (ไม่) ลับ วิ่งยังไงไม่ให้เหนื่อย", "content": "คนที่เริ่มฝึกวิ่งใหม่ๆอาจกำลังเจอปัญหาน่าหงุดหงิด ออกวิ่งไม่ทันไรก็รู้สึกเหนื่อยขึ้นมาสะงั้น (บางคนถึงขั้นหน้ามืดเป็นลมไปเลยก็มี)สาเหตุที่ทำให้วิ่งแล้วเหนื่อยง่าย ส่วนหนึ่งมาจากระดับความฟิตของร่างกาย หรือที่เราเรียกว่า “Endurance” ถ้าเพื่อนๆอยากเพิ่มความอึดทนให้วิ่งได้นานๆ ทำตามวิธีต่อไปนี้ครับ1.เช็กอัตราการเต้นของหัวใจ นักวิ่งจำเป็นต้องรู้อัตราการเต้นหัวใจสูงสุด (Maximum Heart Rate-MHR) ของตัวเอง ซึ่งแต่ละคนจะไม่เท่ากัน ให้คำนวณโดยใช้สูตร อัตราการเต้นหัวใจสูงสุด= 220-อายุ ตัวอย่างเช่น ถ้าเราอายุ 35 จะมีค่า MHR =185 ครั้งต่อนาที (bpm)เมื่อฝึกวิ่งใหม่ๆให้รักษาอัตราการเต้นของหัวใจไว้ที่ 65 เปอร์เซ็นต์ของ MHR หรือต่ำกว่านี้ แล้วคอยสังเกตตัวเองดูว่า ถ้าเราสามารถวิ่งในจังหวะนี้ได้โดยไม่รู้สึกเหนื่อยหรือหน้ามืด ก็ค่อยๆเพิ่มขึ้นได้จนกว่าจะถึง 85 เปอร์เซ็นต์ของ MHR2.จัดท่าทางการวิ่งให้ดี ขณะวิ่งจัดลำตัวให้ตั้งตรงเสมอ พยายามอย่างอเอวขณะวิ่ง ท่าทางที่เหมาะสมจะช่วยให้นักวิ่งหายใจได้อย่างมีประสิทธิภาพมากขึ้น ช่วยป้องกันการบีบตัวของกระบังลม แต่ถ้าลำตัวหย่อนหรือค่อมจะทำให้ความจุปอดลดลงและส่งผลให้เราต้องหายใจถี่ขึ้น ทำให้รู้สึกเหนื่อยมากขึ้นนั่นเอง3. ฝึกหายใจด้วยท้อง ในระหว่างวิ่งให้หายใจจากท้อง (แทนที่จะหายใจจากหน้าอก) การหายใจด้วยท้อง หรือ Belly Breathing จะช่วยให้ปอดของเรามีพื้นที่มากขึ้นในการขยายตัว และช่วยหลีกเลี่ยงอาการจุกเสียดที่อาจเกิดขึ้นเมื่อหายใจเร็วเกินไป4.แกว่งแขนให้ถูกต้อง ขณะวิ่งให้แกว่งแขนทำมุม 90 องศา โดยเป็นการแกว่งจากไหล่อย่างเป็นธรรมชาติ ในขณะก้าวขาขวาแขนซ้ายจะเคลื่อนไปข้างหน้า และในทางกลับกัน ขณะก้าวขาซ้ายแขนขวาจะเคลื่อนไปข้างหน้า การเคลื่อนไหวที่ถูกต้องแบบนี้ จะช่วยให้ร่างกายเคลื่อนไปข้างหน้า โดยที่ขาไม่ต้องทำงานหนัก5.หายใจถูกจังหวะ เมื่อเราควบคุมให้ตัวเองหายใจเข้าลึกๆอย่างสบายๆ จะสังเกตได้ว่า จังหวะการหายใจจะสอดคล้องกับการก้าวเท้า สิ่งนี้เรียกว่า Locomotor-Respiratory Coupling(LRC) โดยธรรมชาติแล้วนักวิ่งหลายคนจะมีแพตเทิร์นเป็นรูปแบบ 2:1 LRC ซึ่งหมายความว่า ทุกๆสองก้าวจะหายใจเข้า ให้ค้นหาจังหวะที่เป็นธรรมชาติของเรา และผ่อนคลายไปกับมันในขณะวิ่ง6.วิ่งโซน 2 ให้วิ่งอยู่ในระดับ Conversational Pace หมายถึงในขณะที่วิ่งควรจะสามารถพูดคุยกับใครสักคนเป็นประโยคได้อย่างสบายๆ แต่ถ้าวิ่งคนเดียวจะต้องสามารถร้องเพลง Happy Birthday ได้โดยที่หายใจไม่เหนื่อยหอบ ซึ่งถ้าเทียบเป็นโซนหัวใจ มันก็คือการวิ่งโซน 2 นั่นเองถ้ารู้สึกว่าหายใจไม่ทัน พูดคุยกับคนอื่นไม่เป็นประโยคหรือร้องเพลงไม่ได้ ให้ลดความเร็วในการวิ่งให้ช้าลง หรือสลับมาเป็นการเดิน เพื่อพักร่างกายก่อนก็ได้ ค่อยๆฝึกไปเรื่อยๆ7.โฟกัสที่ความอึด ให้โฟกัสไปที่การหายใจและฝึกวิ่งให้ได้ระยะเวลานาน (มากกว่าโฟกัสไปที่การทำความเร็ว) จนกว่าร่างกายจะมีระดับความแข็งแรงเพิ่มขึ้น จากนั้นค่อยเพิ่มระดับความเข้มข้นในการวิ่ง ไม่ต้องรีบ ฝึกอย่างค่อยเป็นค่อยไป และฟังเสียงร่างกายอยู่เสมอ.ยุบสภา"},
{"id": 738, "title": "แผ่นดินไหวตุรกี", "highlight": "ช่วงเช้าของวันหนึ่ง ปลายเดือนพฤษภาคม ค.ศ.526 ปีที่ 7 ในรัชสมัยของจักรพรรดิจัสตินที่ 1 ณ เมืองแอนติโอก จักรวรรดิ ไบเซนไทน์ (ปัจจุบันคือดินแดนของตุรกีและซีเรีย) ขณะที่นักท่องเที่ยวกำลังเฉลิมฉลองวันเสด็จขึ้นสู่สวรรค์ของพระเยซู ได้เกิดแผ่นดินไหวอย่างรุนแรง ขนาด 7.0 ถล่มทั้งเมืองราบเป็นหน้ากลอง ไฟเผาผลาญทุกสิ่งทุกอย่างในเมืองแอนติโอก มีผู้เสียชีวิตมากถึง 2.5 แสนคน ตามด้วยอาฟเตอร์ช็อกอีก 18 เดือน", "content": "11 ตุลาคม ค.ศ.1138 อะเลปโป เมืองซึ่งอยู่ทางตะวันตกเฉียงเหนือของซีเรีย ตั้งอยู่บนจุดบรรจบกันของแผ่นเปลือกโลกอาหรับและแอฟริกา แผ่นดินเกิดแรงสั่นสะเทือนอย่างรุนแรง ทำลายป้อมปราการและบ้านเรือนทั่วทั้งเมืองจนพังยับเยิน มีผู้เสียชีวิตราว 2.3 แสนคนจันทร์ 6 กุมภาพันธ์ ค.ศ.2023 เวลา 04.17 น. เมืองกาซีอันเตป จังหวัดกาซีอันเตป สาธารณรัฐตุรกี ซึ่งตั้งอยู่ห่างจากเมืองอะเลปโปของซีเรียไปทางทิศเหนือ 97 กิโลเมตร เกิดแรงสั่นสะเทือนขนาด 7.8 แมกนิจูด อีก 9 ชั่วโมงถัดมาก็เกิดอาฟเตอร์ช็อก เวลา 13.24 น. แผ่นดินจังหวัดคาห์รามันมาราสก็ถูกเขย่าด้วยแรงสั่นสะเทือนขนาด 7.5 แมกนิจูด และกระจายไปอีก 10 จังหวัดทั่วตุรกี ถือเป็นแผ่นดินไหวครั้งใหญ่ที่สร้างความเสียหายเป็นวงกว้างในตุรกีและซีเรียเคยเจอมาในรอบ 100 ปี ขณะที่ผมกำลังเขียนคอลัมน์อยู่นี้ มีผู้เสียชีวิตเกือบ 5,000 คน องค์การอนามัยโลกคาดว่าน่าจะมีผู้เสียชีวิตและบาดเจ็บสูงกว่านี้ 8 เท่าศูนย์กลางแผ่นดินไหวครั้งใหญ่ในตุรกีและซีเรียอยู่บนรอยเลื่อนอนาโตเลียตะวันออก ลึกลงไปใต้ดิน 18 กิโลเมตร ทำให้เกิดรอยแยกยาวกว่า 100 กิโลเมตรระหว่างแผ่นเปลือกโลกอนาโตเลียและแผ่นเปลือกโลกอาหรับ จนสามารถรับรู้แรงสั่นสะเทือนได้ถึงเลบานอน ไซปรัส และจอร์แดน ตุรกีตั้งอยู่ในเขตพื้นที่ที่มีแผ่นดินไหวรุนแรงที่สุดแห่งหนึ่งของโลก เปลือกโลกอนาโตเลียที่ตุรกีตั้งอยู่เป็นเปลือกโลกที่ค่อยๆ หมุนทวนเข็มนาฬิกาและเคลื่อนตัวไปทางตะวันตกประมาณ 1 นิ้วต่อปี แผ่นดินไหวทำให้เห็นว่าสิ่งก่อสร้างของตุรกีต้านทานแผ่นดินไหวต่ำเพราะพังถล่มลงมานับสิบอาคาร เหตุการณ์นี้ทำให้ผมนึกถึงแผ่นดินไหวในอิหร่านเมื่อหลายปีก่อน ที่บ้านเรือนถล่มทลาย ผู้คนตายบานเบอะเยอะแยะ สิ่งที่ทำให้คนตายมากมายขนาดนั้นเกิดจากโครงสร้างของอาคารบ้านเรือนที่ไม่ได้มาตรฐาน หรือบ้านเรือนที่สร้างสมัยก่อนที่เทคโนโลยีด้านการก่อสร้างยังไม่ทันสมัยตุรกีเป็นประเทศที่กำลังมีประเด็นกับสวีเดน สวีเดนเตรียมที่จะเข้าเป็นสมาชิกองค์การสนธิสัญญาแอตแลนติกเหนือ (นาโต) แต่การเข้าเป็นสมาชิกต้องได้รับการยอมรับจากประเทศสมาชิกเดิมอย่างเป็นเอกฉันท์ ตุรกีส่งสัญญาณว่าจะไม่ยกมือให้เพราะประเด็นทางศาสนา ที่ตำรวจปล่อยให้มีการเผาพระมหาคัมภีร์อัลกุรอานใกล้กับสถานเอกอัครราชทูตตุรกีในเมืองหลวงของสวีเดน นอกจากนั้น ตุรกียังโกรธสวีเดนที่ไม่ส่งกลุ่มเคลื่อนไหวชาวเคิร์ดที่ตุรกีมองว่าเป็นพวกผู้ก่อการร้ายมาให้ตนแผ่นดินไหวคนตายหลายพันและมีแนวโน้มว่าตัวเลขอาจจะถึงหมื่น ผู้คนไร้ที่อยู่อาศัยจำนวนมาก ซึ่งช่วงนี้เป็นฤดูหนาว อากาศหนาวเหน็บ ทำความทุกข์ทรมานให้กับประชาชนคนตุรกีอย่างแสนสาหัส แม้ว่าตุรกีจะมีความขัดแย้งทางการเมืองกับหลายกลุ่มหลายประเทศ แต่เมื่อเกิดภัยพิบัติ มีความเดือดเนื้อร้อนใจมาสู่คนตุรกี ไม่ว่าผู้คนจากประเทศไหนๆ ก็ลืมความขัดแย้งนั้นจนสิ้น ต่างมุ่งสู่ตุรกีเพื่อให้ความช่วยเหลือ มนุษย์ก็ยังมีความเป็นมนุษย์ครับ ยังมีความเป็นห่วงเป็นใยซึ่งกันและกัน ผู้นำสวีเดนบอกว่าจะส่งทีมกู้ภัยพร้อมสิ่งของบรรเทาทุกข์ไปให้ทั้งตุรกีและซีเรียเหตุการณ์แผ่นดินไหวในครั้งนี้ อาจจะเป็นจุดที่ทำให้การเมืองระหว่างประเทศเปลี่ยน สองประเทศที่เคยมองหน้ากันไม่สนิทก็อาจจะกลับมาสนิทชิดเชื้อต่อกัน เห็นน้ำใจกัน.นิติการุณย์ มิ่งรุจิราลัยsonglok1997@gmail.com "},
{"id": 733, "title": "“จุติ ไกรฤกษ์” เปิดการแข่งขันชิงแชมป์ผม “บางกอก อินเตอร์เนชั่นแนล แฮร์ โชว์ 2023”", "highlight": "@จุติ ไกรฤกษ์ รมว.พม. เปิดการแข่งขันชิงแชมป์ผม “บางกอก อินเตอร์เนชั่นแนล แฮร์ โชว์ 2023” โดยมี คุณหญิงตรึงใจ อิฐรัตน์, มุกดา จิราธิวัฒน์, รัตนา จิราธิวัฒน์, ทินกร ตันติอำไพวงศ์ และ ม.ล.ปุญยนุช เกษมสันต์ มาร่วมงานด้วย ที่เซ็นทรัลพลาชา ลาดพร้าว วันก่อน.@", "content": "ส่งกำลังใจให้ผู้ประสบเหตุแผ่นดิน ไหวตุรกีหนังสือพิมพ์ ไทยรัฐ ยักษ์ใหญ่สารพัดสี จำหน่ายมากที่สุดของประเทศ ฉบับประจำวันศุกร์ที่ 10 กุมภาพันธ์ 2566 ทั้งนี้ ในส่วนของรัฐบาลไทย อนุชา บูรพชัยศรี รองเลขาธิการ นายกฯฝ่ายการเมือง ปฏิบัติหน้าที่โฆษกประจำสำนักนายกรัฐมนตรี ระบุว่า พล.อ.ประยุทธ์ จันทร์โอชา นายกรัฐมนตรี และ รมว.กลาโหม ได้รับทราบด้วยความเสียใจอย่างยิ่งต่อเหตุการณ์แผ่นดินไหวใน ประเทศตุรกี และ ซีเรีย จนเกิดความสูญเสียต่อชีวิตและบาดเจ็บจำนวนมาก โดย นายกรัฐมนตรี แสดงความเสียใจอย่างสุดซึ้งต่อทุกประเทศที่ได้รับผลกระทบจากภัยพิบัติที่เกิดขึ้น และเชื่อมั่นว่าด้วยความเป็นน้ำหนึ่งใจเดียวกันจะสามารถก้าวผ่านภัยพิบัติครั้งนี้ในเร็ววัน โดยไทยพร้อมให้ความช่วยเหลือ \"ธนูเทพ\""},
{"id": 731, "title": "สิงห์อุดรเก๋าเกมกว่าจะชนะแก่นแก้วสนุก รุ่งวิทยา-มัจจุราช-จ้าวพระยาไฟยังน่าลุ้น", "highlight": "เวทีมวยนานาชาติรังสิต จ.ปทุมธานี วันศุกร์ที่ 10 ก.พ. (วันนี้) เป็นรายการมวย ศึกทรูโฟร์ยูมวยมันส์ จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "จ้าวพระยาไฟ (ศิษย์สุวิทย์เล็ก) ยูฟ่า 222 (แพ้คะแนน โรโบค๊อป บิ้วเจซี. ที่ รดน.) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดหลักเหลี่ยมดีกว่า จะชนะ ยอดซากุระ (ดอกไม้ริมทาง สันติอุบล) รถสวยจ่าเจต (แพ้ทีเคโอ เพชรธันวา ไฟต์เตอร์มวยไทย ยก 4 ที่รังสิต) มวยจังหวะเตะต่อยหมัดแทงเข่าปล้ำตีรุนแรงแต่หลักเหลี่ยมเป็นรองชนิดสนุก 110 ป.มัจจุราช ป.พงษ์สว่าง (ชนะคะแนน เพชรบุญอุ้ม ศิษย์จ่าอุ้ม ที่รังสิต) มวยบู๊ทรหดเตะต่อยหมัดแทงเข่าศอกรุนแรงจิตใจสู้ชวนทะเลาะตลอด “จ่าตุ๊ กระดูกเหล็ก” จ.ส.ต.ทรงพล พงษ์สว่าง บำรุงดูแลอย่างดียิ่งกว่าลูกในไส้ จะชนะ เพชรอนันต์ ป.จรินทร์ ศักดิ์ (แพ้คะแนน สายเลือด ไฟต์เตอร์มวยไทย ที่ รดน.) มวยจังหวะเตะต่อยหมัดแทงเข่าศอกปล้ำตี รุนแรงแต่ปะทะยืดเยื้อมียุบท้ายๆชนิดสนุกอีกครั้ง 125 ต่อ 126 ป.รุ่งวิทยา (สิงห์นวอาวุธ) ลูกเจ้าแม่ไทรทอง (ชนะคะแนน จอมยุทธจิ๋ว ศิษย์จอมยุทธ ที่รังสิต) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดสภาพร่างกายดีกว่า จะชนะ เพชรซิงเกิ้ล (คมกริช อ.ขวัญทอง) อ.กิจเกษม (แพ้คะแนน เจริญเงิน บุญลานนามวยไทย ที่รังสิต) มวยจังหวะเตะต่อยหมัดแทงเข่าปล้ำตีรุนแรงแต่เสียดสีสภาพร่างกายเป็นรองท้ายๆ 112 ป.แก่นแก้ว ส.บุญมีฤทธิ์ (ชนะคะแนน สมเดช ปิ่นสินชัย ที่รังสิต) มวยจังหวะฝีมือเตะต่อยหมัดแทงเข่าแม่นยำรุนแรงฉลาดแต่กระดูกเป็นรอง จะแพ้ สิงห์อุดร (สิงห์ทองน้อย เกียรติกิตติพันธ์) ก.ซอยตัน (ชนะคะแนน เพชรปวริศ ที.บี.เอ็ม.ยิมส์ ที่ รดน.) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดเก๋าเกม ชนิดสนุก 123 ป.ชัย ศิษย์อาจารย์บี้"},
{"id": 729, "title": "ราชศักดิ์", "highlight": "ได้รับฉับพลันฉายาว่า “ลิเกรุ่นใหม่ ขวัญใจแม่ยก” ทันทีที่เขามาปรากฏกายเฉิดฉายสร้างปรากฏการณ์ “ตะลึงงัน” บนเวทีโกลเด้น ซอง ซีซัน 5 ที่กําลังร้อนฉ่าทุกอีพีออดิชัน", "content": "หนุ่มน้อยเบิกบานจัง สดพลังใสกริ๊ก วัย 18 ปีหยกๆกําลังเรียนม.6 ร.ร.มัธยมฐานบิน กําแพงแสน นครปฐม ผู้เติบโตเติบไต่ไล่ ล้อมดวงชีวิตขึ้นมาด้วย “ความฝันสีทองของยาย”คือยายมีความมุ่งมั่นฝันกล้า อยาก ให้เขาได้เป็นทั้ง “ลิเกเกริกไกร” และ “นักร้อง เกริกกาล” สอนให้หลานน้อยได้เติบโตขึ้น มาอย่าง “กล้าฝัน” และ “เก่งจริง”เริ่มต้นจากการเป็น “พระเอกลิเก” (ฝึกหัด) ได้สําเร็จ ออกโรงเล่นจริงให้ยาย ได้ภาคภูมิ จากนั้นจึงฝันต่อจ่อขึ้นเวทีออกทีวี ขณะที่เขากําลังสร้างสนองฝันยายให้เป็นจริง ยายกลับมาด่วนจากไปเสียก่อน จะทันได้เห็น“เอิร์ธ-ราชศักดิ์ ต่วนเครือ” หล่อเหลา เกลาเกลี้ยงในผิวพรรณสะอาดใส และทรงผมสอางสวย เลือกเพลงยุค 70 (2512-1969) ของวงดิอิมพอสสิเบิล “เป็นไปไม่ได้-เศรษฐา ศิระฉายา” เพลงอมตะโรแมนติกผลงานของ “บรมครูพยงค์ มุกดา” มาครวญก้อง อย่างสุดแสนไพเราะ ไม่อยากจะเชื่อเลยว่า เด็กหนุ่มวัย 18 ปี จะร้องเพลงย้อนกาลที่มีอายุยาวนานถึง 54 ปีมาแล้ว ได้ไพเราะเสนาะล้ําใจได้ ขนาดนี้...ช่างวิเศษเลิศล้ำยากจะทําใจให้เชื่อได้จริงๆเลยว่า “พระเอกลิเกน้อย” ของยายจะได้มาเฉิดฉาย สุกสกาวพราวแพรวบนเวทีเพลงเพราะ ได้งดงามถึงเพียงนี้พริบปฏิภาณฉลาดเฉลียว สนทนาตอบโต้ด้วยทุกวาจาฉะฉานเฉียบคม ยามเล่นลิเกก็ดูจัดจ้านชาญเชี่ยว ไม่เหมือน “ลิเกฝึกหัด” แม้เพียงนิดขอเป็นพลังชีวิต “พลังศาสตร์” ให้ “ราชศักดิ์” ผงาดพยัคฆ์ผยองแกร่งสู่เส้นชัยในทุกสนามต่อสู้ของชีวิตครับ.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com "},
{"id": 727, "title": "“ที่ 1 ในใจ”", "highlight": "ท่านผู้อ่านโปรดแซ่บ!! หายใจเข้าออกเป็น “เทนนิส” “14 ก.พ.วาเลนไทน์” ที่จะถึงนี้ “นายหญิงตุ๋ม เคอีกรุ๊ป” ถึงกับจิ้มให้เป็นฤกษ์ดีฤกษ์เฮง ประกาศจัดงานใหญ่ตะโกนเปิด “CRYSTAL SPORTS” สนามเทนนิสอินดอร์ใหม่เอี่ยมอ่อง 8 สนาม ติดเดอะคริสตัลเอกมัย– รามอินทราเพิ่งได้รับรางวัลสนามมาตรฐานระดับโลก ITF จากสหพันธ์เทนนิสนานาชาติเป็นที่แรกและที่เดียวในเมืองไทย ยังไม่พอค่ะ ฟาดที่ 1 ใน 90 สนามโลกจุกๆไปอีกแม่จ๋าา เหล่าทัพ “ซุปตาร์นักหวด” ระดับซุปเปอร์บอล–ภราดร, ดนัย อุดมโชค, แทมมี่–แทมมารีน, ณัฐนิดา หลวงแนม และอีกมากมาย ในธีมงานว่า “ON THE LOVE DAY BOOZ WE LOVE TENNIS” ชื่องานหวานจี๊ดนี้กลั่นจากหัวใจ “นายหญิงตุ๋ม” กันเลยทีเดียวค่ะ..คุณขา", "content": "แต่ถ้า “หวานจี๋หวานเจี๊ยบ” กลั่นยังไงก็ได้แต่ชื่อ “นายใหญ่วี–กวีพันธ์” เท่านั้น--นัมเบอร์วัน 1 เดียวในดวงใจ!! ว้ายๆ!! คิกๆ.“คุณหลี”"},
{"id": 725, "title": "สารกันหืนในคุกกี้", "highlight": "คุกกี้ ขนมอบชนิดหนึ่งที่มีวัตถุดิบหลักคือ แป้งสาลี เนยสด เนยขาวหรือมาการีนแล้วอบ เพื่อให้เกิดเนื้อสัมผัสที่แข็ง คุกกี้มีหลายชนิดขึ้นอยู่กับส่วนผสมที่ใช้ เนื่องจากคุกกี้มีส่วนผสมของไขมันจากเนยหรือมาการีนเป็นหลัก ฉะนั้นหากเก็บรักษาไว้นานหรือเก็บรักษาในสภาวะที่ไม่เหมาะสมก็อาจทำให้เกิดกลิ่นหืนได้ ผู้ผลิตบางรายจึงใส่สารกันหืนลงไป ที่นิยมใช้ได้แก่ สาร BHA และ BHT โดยมักใช้ BHA และ BHT ผสมกันเพื่อให้สามารถรักษาคุณภาพของอาหารทั้งสี กลิ่น รสชาติ ป้องกันการหืนได้ดียิ่งขึ้น", "content": "ทว่าสารกันหืนเหล่านี้ ถ้าได้รับปริมาณมากๆ อาจเป็นอันตรายต่อร่างกายในระยะยาวได้ เช่น มีความเสี่ยงในการเกิดเนื้องอกได้ ตามประกาศกระทรวงสาธารณสุขฉบับที่ 418 พ.ศ.2563 เรื่องกำหนดหลักเกณฑ์ เงื่อนไข วิธีการใช้ และอัตราส่วนของวัตถุเจือปนอาหาร (ฉบับที่ 2) ได้กำหนดปริมาณที่อนุญาตให้ใช้สารกันหืน BHA และ BHT ในผลิตภัณฑ์ขนมอบ (ผลิตภัณฑ์เบเกอรี) ไว้ไม่เกิน 200 มิลลิกรัมต่อกิโลกรัมสถาบันอาหารได้สุ่มตัวอย่างคุกกี้จำนวน 5 ตัวอย่าง จาก 5 ร้านค้า ที่วางขายตามตลาดและห้างสรรพสินค้าในเขตกรุงเทพฯ และต่างจังหวัด เพื่อนำมาวิเคราะห์ปริมาณสารกันหืน BHA และ BHT ผลปรากฏว่า พบสาร BHA ในคุกกี้ 1 ตัวอย่าง แต่ปริมาณที่พบไม่เกินตามมาตรฐานกำหนด. ไทยรัฐ+สถาบันอาหารโครงการอาหารปลอดภัย"},
{"id": 724, "title": "โอกาสตบชายหาด", "highlight": "หลังจาก “เบสท์” วรพีรชยากร ก้องภพศรุตาวดี กับ “ไบรท์” ธาราวดี นาราพรลภัส นักตบลูกยางชายหาด ทีมชาติไทยสร้างประวัติศาสตร์คว้าเหรียญรางวัลระดับเวิลด์ทัวร์ได้เป็นครั้งแรก ในการแข่งขันวอลเลย์บอลชายหาดรายการ FIVB BEACH PRO TOUR CHALLENGE, Dubai 2nd ที่นครดูไบ สหรัฐอาหรับเอมิเรตส์ เมื่อเดือนตุลาคมปีที่ผ่านมา และทำอันดับติดอยู่ในท็อป 20 ของโลกได้ในเวลานี้นั้น", "content": "ทำให้ทีมวอลเลย์บอลชายหาดหญิงของไทยเป็นอีกหนึ่งประเภทกีฬาที่มีโอกาสผ่านเข้าไปเล่นในรอบสุดท้ายโอลิมปิกเกมส์ 2024 ที่กรุงปารีส ประเทศฝรั่งเศส ได้เป็นครั้งแรก!“โค้ชเพชร” พ.อ.อ.เพชรราช พุฒซ้อน หัวหน้าผู้ฝึกสอนทีมวอลเลย์บอลชายหาดหญิง กล่าวว่า ทีมวอลเลย์บอลชายหาดหญิงทีมชาติไทยได้เริ่มเก็บตัวฝึกซ้อมมาตั้งแต่ต้นปีที่ผ่านมาแล้วสำหรับในปี 2566 มีเป้าหมายสำคัญคือ การเก็บคะแนนสะสมโอลิมปิกเกมส์ 2024 โดยการเก็บคะแนนจะเริ่มต้นตั้งแต่เดือนมิถุนายน 2566 ไปจนถึงวันที่ 9 มิถุนายน 2567สหพันธ์วอลเลย์บอลนานาชาติ (เอฟไอวีบี) กำหนดหลักเกณฑ์ให้นักกีฬาที่จะผ่านเข้ารอบสุดท้ายโอลิมปิกเกมส์ได้จะต้องลงแข่งขันในรายการที่เอฟไอวีบีกำหนดไม่น้อยกว่า 12 สนามสำหรับหลักเกณฑ์ในการคัดเลือกทีมวอลเลย์บอลชายหาดเข้ารอบสุดท้ายโอลิมปิกเกมส์ 2024 (จำนวน 24 ทีม) ได้มีการปรับใหม่ดังนี้1.ทีมที่มีคะแนนสะสมติดอันดับ 1–17 ของโลก (จากเดิมที่กำหนดอันดับ 1–15 โดยได้ตัดรอบคัดเลือกนอกรอบที่จะคัดเอาอีก 2 ทีมออกไป)2.แชมป์โลก 1 ทีม3.เจ้าภาพ 1 ทีมและ 4.รอบคัดเลือกระดับทวีป 5 ทวีป ทวีปละ 1 ทีม รวม 5 ทีมทั้งนี้ แต่ละชาติจะได้สิทธิเข้าร่วมแข่งขันไม่เกินชาติละ 2 ทีมหัวหน้าผู้ฝึกสอนทีมวอลเลย์บอลชายหาดหญิงทีมชาติไทยกล่าวว่า ทีมไทยจะเริ่มออกแข่งขันเก็บคะแนนหลังจากศึกซีเกมส์ ครั้งที่ 32 ที่กัมพูชา (เดือนพฤษภาคม)ปัจจุบันทีมไทย 1 คือ “เบสท์” วรพีรชยากร ก้องภพศรุตาวดี กับ “ไบรท์” ธาราวดี นาราพรลภัส อยู่ในอันดับ 15 ของโลก ซึ่งหากเราสามารถรักษามาตรฐานการเล่นและรักษาอันดับโลกให้อยู่อันดับ 1–20 ของโลกได้ ก็จะได้ผ่านเข้ารอบโอลิมปิกเกมส์ 2024 ค่อนข้างแน่นอนเพราะใน 20 อันดับแรกของโลก มีหลายชาติที่มีมากกว่า 2 ทีมติดอยู่ แต่สิ่งสำคัญที่ต้องระมัดระวังมากที่สุดก็คือ เรื่องอาการบาดเจ็บของนักกีฬา“อาการบาดเจ็บเป็นสิ่งที่เกิดขึ้นได้ตลอดเวลา ดังนั้น เราจึงจำเป็นต้องส่งนักกีฬาเข้าร่วมการแข่งขันรายการสะสมคะแนนมากกว่าหนึ่งทีม เพราะหากนักกีฬาคนใดคนหนึ่งได้รับบาดเจ็บ เราก็สามารถเลือกนักกีฬาที่ดีที่สุดมาเล่นคู่กันและใช้อันดับโลกของแต่ละคนมาทดแทนกันได้ส่วนหนึ่ง”“พวกเราจะพยายามกันอย่างเต็มที่ เพื่อคว้าโควตาเข้ารอบสุดท้ายโอลิมปิกเกมส์ให้ได้ ฝากเป็นกำลังใจให้พวกเราด้วยนะครับ” พ.อ.อ.เพชรราชกล่าว@@@@@@ฝ่ายพัฒนากีฬาเป็นเลิศ การกีฬาแห่ง ประเทศไทย โพสต์ถึงโอกาสของทีมวอลเลย์บอลชายหาดทีมหญิงชาติไทยที่จะได้ไปโอลิมปิก ปารีส 2024 ผ่านเพจ ฝ่ายพัฒนากีฬาเป็นเลิศ Elite Sports Development เอาไว้อย่างน่าสนใจเมื่อพิจารณาจากอันดับโลกในปัจจุบันของทีมตบชายหาด หรืออย่างแย่อันดับหลุดลงไปนิดหน่อยก็ยังมีช่องทางที่แต่ละชาติมีทีมติดอันดับต้นๆอยู่มากอยู่อีกดังนั้น ความเป็นไปได้จึงมีสูงที่ทีมเราจะสร้างประวัติศาสตร์ได้เป็นครั้งแรก ซึ่งคงเป็นมิติใหม่ ที่น่าตื่นเต้นไม่น้อย ที่จะได้มีกีฬาอื่นๆผ่านเข้าไปสู่รอบสุดท้ายโอลิมปิกบ้างหลังจากจำเจอยู่แค่กีฬาเดิมๆมานาน...ฟ้าคำราม"},
{"id": 722, "title": "บทลงโทษแมนฯ ซิตี้", "highlight": "เรียกได้ว่าเป็นข่าวสะท้านวงการลูกหนังเลยทีเดียวสำหรับพรีเมียร์ลีก ประกาศตั้งข้อหาละเมิดกฎไฟแนนเชียลแฟร์เพลย์ของ “เรือใบสีฟ้า” แมนเชสเตอร์ ซิตี้ รองจ่าฝูงและแชมป์พรีเมียร์ลีก 4 จาก 5 ปีหลังสุดมากถึง 115 ข้อหาตลอด 9 ฤดูกาลหลังสุดระหว่างปี 2009–2018", "content": "ก่อนหน้านี้ในเดือน ก.พ.ปี 2020 สหพันธ์ฟุตบอลยุโรป หรือยูฟ่า ไต่สวนการละเมิด “งบการเงิน” Financial Fair Play (FFP) กรณีตกแต่งบัญชีเพื่อให้อยู่ในตัวเลขที่ยูฟ่ากำหนด โดยไม่ใช่เรื่องการทำธุรกิจจริงๆ แต่เป็นเงินเจ้าของทีมผ่านผู้สนับสนุนที่เจ้าของทีมเป็น “เจ้าของ” มาใช้จ่ายซึ่งหลังจากทางยูฟ่าได้สืบสวนและได้แจ้งว่า แมนฯ ซิตี้ ผิดจริง จึงมีบทลงโทษปรับเงิน 30 ล้านยูโร และไม่ให้เข้าแข่งในยูฟ่า แชมเปียนส์ ลีก 2 ฤดูกาลซ้อน (2020-21 และ 2021-22) แต่แมนฯ ซิตี้ ไม่ยอมแพ้ พวกเขายื่นข้อมูลไปที่ศาลกีฬาโลก (CAS) เพื่ออุทธรณ์ต่อไปก่อนศาลกีฬาโลกตัดสินให้แมนฯ ซิตี้พ้นผิด!!หลังจากผลการตัดสินออกมาหลายคนก็คิดว่าทุกอย่างจบลงแล้ว แต่กลับกลายเป็นทางพรีเมียร์ลีกที่ยังไม่จบได้ตั้งคณะกรรมการอิสระพรีเมียร์ลีกสืบสวนอย่างลับๆ ค้นหาหลักฐานข้อมูลระหว่างปี 2009-2022 ซึ่งทางคณะกรรมการชุดดังกล่าวใช้เวลาสอบสวนถึง 4 ปีเต็มก่อนสร้างความสั่นสะเทือนด้วยการประกาศบทลงโทษออกมาจนทำเอา “เรือใบสีฟ้า” ตั้งตัวไม่ถูกเลยทีเดียวเมื่อผลการประกาศออกมาทำให้หลายฝ่ายเริ่มตื่นตัวว่า แมนฯ ซิตี้ จะโดนบทลงโทษอะไรบ้างหากถูกตัดสินว่ากระทำผิดจริง จนทำให้บรรดาสื่อผู้ดีก็ได้ออกมาคาดการณ์ว่าสิ่งที่ “เรือใบสีฟ้า” จะโดนลงโทษมีอะไรบ้าง1.ห้ามลงแข่งขันตามกฎข้อที่ W51 ของพรีเมียร์ลีก แมนฯ ซิตี้ อาจได้รับโทษในขั้นต้นด้วยการห้ามลงแข่งขัน แต่ถึงอย่างนั้นในทางปฏิบัติมันยังไม่ชัดเจนว่าจะเป็นไปได้มากน้อยแค่ไหน แต่ก็ยังมีโอกาสเป็นไปได้เช่นกัน2.หักแต้มซึ่งออปชันนี้สื่อต่างๆ คาดว่ามีโอกาสเป็นไปได้มากที่สุดที่แมนฯ ซิตี้ จะโดนลงโทษด้วยการหักแต้มเช่นเดียวกับยูเวนตุส ที่เมื่อไม่นานมานี้ได้รับโทษเป็นการหักแต้ม 15 แต้มหลังมีการสอบสวนพบว่าพวกเขาก่อความผิดในอดีตกับการซื้อขายนักเตะ แต่ด้วยจำนวน 115 ข้อหาจะถูกหักกี่แต้มถึงจะเหมาะสม3.ขับออกจากลีกถือว่าเป็นโทษที่ค่อนข้างหนัก เพราะเกิดขึ้นได้ค่อนข้างยาก เพราะหากเกิดขึ้นก็ยังไม่รู้ว่าจะรับไปอยู่ลีกไหน ถ้าทำจริงมันก็จะกระทบเป็นลูกโซ่ไปยังลีกต่างๆ อีกด้วย หรืออาจจะต้องหลุดไปเล่นนอกลีกในเนชันแนล ลีก เหมือนกับคิวพีอาร์ ที่ไม่ยอมเสียค่าปรับเมื่อปี 20144.ริบแชมป์ตามกฎข้อ W51 จะไม่ได้รวมการริบแชมป์เอาไว้สำหรับบทลงโทษ แต่มันยังเปิดช่องให้มีบทลงโทษที่หลากหลายตามมาจากการละเมิดกฎกติกา เพราะกฎข้อ W.51.10 ระบุเอาไว้ว่าคณะกรรมการสามารถ “ลงโทษเพิ่มเติมได้ตามความเหมาะสม”5.ปรับเงินโดยกฎข้อ W.51.9 บอกเอาไว้ว่าคณะกรรมการสามารถ “สั่งให้ผู้ถูกกล่าวหา (แมนฯ ซิตี้) จ่ายค่าปรับจำนวนหนึ่งได้หากพวกเขาคิดว่าเหมาะสมซึ่งอาจรวมถึงค่าธรรมเนียม และค่าใช้จ่ายของสมาชิกคณะกรรมการด้วย”ตามที่สื่อผู้ดีรวบรวมดูแล้วมีโอกาสเป็นไปได้แค่หักแต้ม และปรับเงินเท่านั้นแต่บอกเลยว่าเรื่องนี้ยังต้องดูกันอีกยาวเพราะ 115 ข้อหาไม่จบภายใน 2–3 เดือนนี้อย่างแน่นอน!!มะระหวาน"},
{"id": 718, "title": "หนองบัวลำภูโมเดล", "highlight": "พล.ต.อ.ดำรงศักดิ์ กิตติประภัสร์ ผบ.ตร. นายสุทธิพงษ์ จุลเจริญ ปลัดกระทรวงมหาดไทย นพ.โอภาส การย์กวินพงศ์ ปลัดกระทรวงสาธารณสุข นายวิชัย ไชยมงคล เลขาธิการ ป.ป.ส. นายสุวิทย์ จันทร์หวร ผวจ.หนองบัวลำภู พล.ต.อ.ชินภัทร สารสิน รอง ผบ.ตร. พล.ต.ท.ภาณุรัตน์ หลักบุญ ผู้ช่วย ผบ.ตร. ลงพื้นที่ตรวจเยี่ยมและติดตามการแก้ไขยาเสพติด จ.หนองบัวลําภู ในระยะเวลาเร่งด่วน 3 เดือน", "content": "ตามโครงการ “หนองบัวลําภูต้นแบบสีขาวปลอดยาเสพติด” ที่ศูนย์ปฏิบัติการชุมชนยั่งยืนบ้านท่าอุทัย ต.อุทัยสวรรค์ อ.นากลาง จ.หนองบัวลำภู หลังเกิดโศกนาฏกรรมกราดยิงในพื้นที่ จ.หนองบัวลำภู พล.ต.อ.ดำรงศักดิ์ ริเริ่มนำร่องแก้ไขปัญหายาเสพติดในพื้นที่ ต่อมา ครม.มีมติ ให้ร่วมกันแก้ปัญหายาเสพติดโครงการ “หนองบัวลำภูสีขาวต้นแบบ”ผบ.ตร.นำประสบการณ์สมัยที่เป็น ผบช.ภ.3 ทำโครงการ “ปักกลด” นำตำรวจพื้นที่ฝังอยู่ในชุมชน จนยาเสพติดแทบหมดไปจากพื้นที่ชุมชน สั่งให้ พล.ต.ท.ยรรยง เวชโอสถ ผบช.ภ. 4 ส่งชุดปฏิบัติการช่วยปราบปรามผบ.ตร.ส่งวิทยากรครูชั้นดีจลงมาช่วยทำให้คัดกรองผู้เสพติดได้จำนวนมาก นำมาสู่โครงการชุมชนบำบัด ทั้งศาสนาบำบัด อาชีพบำบัด กิจกรรมบำเพ็ญประโยชน์บำบัด สร้างอาชีพ เสริมรายได้ให้ผู้เข้าร่วมโครงการโดยเฉพาะชุมชนบ้านท่าอุทัย จุดเกิดเหตุสะเทือนขวัญกราดยิง ทุกภาคส่วนทั้งฝ่ายปกครอง ตำรวจ สาธารณสุข ช่วยทำโครงการนี้ดีมาก มีชุมชนชาวบ้านเข้ามามีส่วนร่วม ให้กำลังใจผู้เสพให้ลด ละ เลิก ตั้งฉายาผู้เสพว่า “ผู้กล้าท่าอุทัย” ทำให้การบำบัดประสบความสำเร็จ คืนคนดีสู่สังคมภาพความน่ายินดีที่ได้เห็นครอบครัวรอรับลูกหลานผู้เข้ารับการบำบัดก้มกราบเจ้าหน้าที่ ตื้นตันใจ ที่ช่วยทำให้ได้ชีวิตใหม่ของลูกหลานที่ติดยาเสพติด พล.ต.อ.ดำรงศักดิ์ ลงพื้นที่เห็นกับตา หายเหนื่อยกับสิ่งที่ลงแรงทำผบ.ตร.บอกว่า “ภารกิจการแก้ปัญหายาเสพติดยังไม่จบ การทำงานต้องบูรณาการพื้นที่ ต้องสู้ต่อไป เพื่อทำให้ทุกอย่างดีขึ้นอย่างเห็นได้ชัด ได้สั่งให้ ผบก.ทุกจังหวัด เป็นขุนพลช่วยสนับสนุน ผวจ.และนายอำเภอ ลงพื้นที่แก้ปัญหาและติดตามการแก้ปัญหาอย่างต่อเนื่อง เพราะ “การลงพื้นที่” เป็นคำตอบสุดท้ายที่พี่น้องประชาชนจะพึงพอใจและรู้สึกว่าปลอดภัย”ผบ.ตร.กำชับตำรวจทุกหน่วยต้องลงพื้นที่ร่วมกับฝ่ายปกครองและทุกหน่วยให้ต่อเนื่อง โดยมี พล.ต.อ.ชินภัทร สารสิน รอง ผบ.ตร. และ พล.ต.ท.ภาณุรัตน์ หลักบุญ ผู้ช่วย ผบ.ตร. มากำกับในโครงการความสำเร็จ “หนองบัวลำภูโมเดล” ได้มาจากความตั้งใจ ผบ.ตร.ใส่ใจรายละเอียดตั้งแต่ต้นจนจบเตรียมขยายผลไปทุกพื้นที่ทั่วประเทศ. "},
{"id": 709, "title": "ตลาดหนังญี่ปุ่นคึกคัก", "highlight": "หลังจากต้องหยุดชะงักจากการระบาดใหญ่ของโควิด-19 ไป กว่า 2 ปี ตลาดภาพยนตร์ญี่ปุ่นซึ่งมีขนาดใหญ่เป็นอันดับ 3 ของโลก กลับมาสร้างความบันเทิงเช่นเดิมอีกครั้ง แต่สิ่งที่เปลี่ยนแปลงอย่างเห็นได้ชัดเจน เป็นข้อเท็จจริงที่ว่ากลุ่มผู้ชมชาวญี่ปุ่นที่แต่เดิมเคยเลือกภาพยนตร์ฟอร์มยักษ์จากฮอลลีวูดเป็นตัวเลือกแรกๆ ที่เลือกชม กลับหันมาชื่นชอบและสนับสนุนภาพยนตร์ในประเทศมากขึ้น", "content": "เริ่มต้นปี 2566 มานี้ “The First Slam Dunk” ภาพยนตร์แอนิเมชัน จากสตูดิโอโทเอแอนิเมชัน สร้างจากการ์ตูนบาสเกตบอลสุดฮิต “Slam Dunk” ผลงานของ ทาเกฮิโกะ อิโนอูเอะ ยังร้อนแรงในหมู่ผู้ชมชาวญี่ปุ่น อยู่อันดับ 1 ในบ็อกซ์อฟฟิส 8 สัปดาห์ ทำรายได้เมื่อ 5 ก.พ.ใกล้แตะระดับ 10,000 ล้านเยน อยู่ที่ 9.95 พันล้านเยน กลายเป็น ภาพยนตร์รายได้สูงสุดตลอดกาลของญี่ปุ่นอันดับที่ 43 นับแต่เข้าฉายต้นเดือน ธ.ค. ปีที่แล้ว ยังเป็นภาพยนตร์อนิเมะรายได้สูงสุดตลอดกาลอันดับที่ 13 ในญี่ปุ่น แซงหน้า “Detective Conan: The Bride of Halloween” (หรือยอดนักสืบจิ๋วโคนัน: เจ้าสาวฮาโลวีน) โดยที่ผ่านมามีภาพยนตร์ญี่ปุ่นเพียง 42 เรื่องเท่านั้นที่ทำรายได้ถึง 10,000 ล้านเยนค่ายโทเอยังมีผลงานฟอร์มยักษ์ ทุนสร้าง 2 พันล้านเยน เพื่อฉลองวาระ 70 ปี ของสตูดิโอเรื่อง “The Legend & Butterfly” ภาพยนตร์อิงประวัติศาสตร์เรื่องราวความสัมพันธ์ระหว่าง “โอดะ โนบุนากะ” ขุนพลผู้เลื่องชื่อในศตวรรษที่ 16 หนึ่งในผู้รวมชาติที่ยิ่งใหญ่ของญี่ปุ่น และภรรยาในช่วงปีแรกๆ ของการแต่งงานด้วยเหตุผลทางการเมือง นำแสดงโดย “ทาคุยะ คิมูระ” พระเอกซุปเปอร์สตาร์ขวัญใจตลอดกาล และ “ฮารุกะ อายาเสะ” เข้าฉายในโรงภาพยนตร์ญี่ปุ่นตั้งแต่ 27 ม.ค. เปิดตัวในอันดับที่ 1 บ็อกซ์ออฟฟิสไปตามคาด ผลงานของโทเอที่น่าจับตามองอีกเรื่องหนีไม่พ้น “Shin Kamen Rider” ภาพยนตร์ ไลฟ์แอ็กชันซุปเปอร์ฮีโร่ ฉลองครบรอบ 50 ปีของซีรีส์ Kamen Rider มีกำหนดฉายในเดือน มี.ค.นี้ ส่วนค่ายใหญ่อย่างโทโฮ ที่มีผลงานจ่ออกฉายต่อเนื่องตลอดปี แต่ความคาดหวังสูงสุดหนีไม่พ้น ผลงานของ “ฮายาโอะ มิยาซากิ” แอนิเมเตอร์ชื่อก้องผู้ก่อตั้งสตูดิโอจิบลิ วัย 81 ปี ที่หวนกลับมาทำภาพยนตร์อีกครั้งหลังประกาศเกษียณตัวเองไปเมื่อหลายปีก่อน ภาพยนตร์เรื่องใหม่ “How Do You Live?” ได้รับแรงบันดาลใจจากนิยายเรื่อง “Genzaburo Yoshino” (เก็นซาบุโระ โยชิโนะ) ในปี 2480 เรื่องราวของเด็กชายวัย 15 ที่ต้องย้ายไปอยู่กับคุณลุงหลังคุณพ่อเสียชีวิต ตัวภาพยนตร์มีกำหนดออกฉายในญี่ปุ่น 14 ก.ค. ที่ผ่านมาภาพยนตร์ของมิยาซากิ ผู้ได้ชื่อว่าเป็น “ราชาแห่งบ็อกซ์ออฟฟิศ” มักทำรายได้เหนือภาพยนตร์ฮอลลีวูดมาโดยตลอด ดังนั้นจึงไม่ใช่เรื่องแปลกที่สตูดิโอโทโฮ มุ่งมั่นวาดหวังอย่างสูงกับเรื่องงานชิ้นเอกเรื่องนี้ไลน์อัพหนังญี่ปุ่นตลอดปียังมีอีกเพียบ สมกับที่ผู้เชี่ยวชาญมองว่าปีนี้ตลาดหนังญี่ปุ่นคึกคักสดใสแน่นอน.อมรดา พงศ์อุทัย"},
{"id": 710, "title": "สภาอัปยศล่มซ้ำซาก เกมดับฝันฝ่ายค้านอภิปรายลุงตู่", "highlight": "การประชุมรัฐสภานัดพิเศษเมื่อพุธที่ 8 กุมภาพันธ์ ต้องล่มอีกครั้งเป็น “ครั้งที่ 6” ในห้วงเวลาเพียง 1 เดือนเศษ หลังจากที่ทำสถิติ “สภาล่ม 12 ครั้ง ในปี 2565” ส่อให้เห็นถึง จิตสำนึกอันต่ำเตี้ย ของ ส.ส. และ ส.ว.ลากตั้ง ชุดนี้ ที่เห็นแก่ประโยชน์ส่วนตัวและพรรคพวกมากกว่าผลประโยชน์ของประเทศชาติและประชาชน ที่น่าอายก็คือ สมาชิกรัฐสภาเหล่านี้ยังลอยหน้าลอยตารับเงินบำเหน็จบำนาญจากเงินภาษีของประชาชนอีกด้วย ทั้งเงินบำนาญทุกเดือน ค่ารักษาพยาบาล ค่าเล่าเรียนบุตร สวัสดิการต่างๆ ล้วนเป็นเงินภาษีของประชาชนและประชาชนผู้ยากไร้", "content": "การล่มของ สภาผู้แทน และ รัฐสภา ที่ประชุมร่วมกันสองสภา ไม่ใช่อุบัติเหตุ แต่เกิดจากความตั้งใจให้ล่ม เพื่อล้มกฎหมายที่ไม่ต้องการและปกป้องผลประโยชน์ของพวกตัวเองการล่มของรัฐสภาเมื่อวันพุธ ซึ่งเป็นการประชุมร่วม สภาผู้แทน และ วุฒิสภา เพื่อพิจารณา ร่างแก้ไขรัฐธรรมนูญ มาตรา 259 ว่าด้วย การเลือกนายกรัฐมนตรีที่สภาผู้แทนราษฎรจะเลือกเป็นนายกรัฐมนตรีมาจาก ส.ส.ได้ และ ยกเลิกมาตรา 272 ว่าด้วยอำนาจของสมาชิกวุฒิสภาในการร่วมเลือกนายกรัฐมนตรี ทำให้ไม่สามารถพิจารณาวาระการแก้ไขรัฐธรรมนูญมาตรา 159 และ 272 ได้ เนื่องจากสมาชิกไม่ครบองค์สมาชิกรัฐสภามีทั้งหมด 750 คน เป็น ส.ว.ลากตั้ง 250 คน ส.ส. 500 คน ล่าสุดเหลือ 665 คน เป็น ส.ว. 249 คน แต่เมื่อวันพุธ เวลา 11.10 น. มี ส.ว.ลงชื่อเข้าร่วมประชุมเพียง 52 คน มีข่าวว่ามีแกนนำ ส.ว.ระดับบิ๊กแจ้งให้ ส.ว.งดลงชื่อเข้าร่วมประชุม จนกว่ารัฐสภาจะเปิดประชุมได้ค่อยมาลงชื่อ หลังเปิดประชุมก็มี ส.ว.ไปลงชื่อเพิ่มเป็น 110 คน แต่ก็ยังไม่ครบองค์ประชุมซึ่งต้องมีสมาชิกไม่น้อยกว่ากึ่งหนึ่งคือ 333 คน คุณชวน หลีกภัย ประธานรัฐสภา นั่งรอจนถึงเวลา 12.02 น. ก็สั่งปิดประชุม เพราะมี ส.ส. ส.ว.เข้าร่วมประชุมเพียง 308 คน ไม่ถึงกึ่งหนึ่ง 333 คน มี ส.ส.ลาประชุม 15 คน แต่ ส.ว.ลากตั้งลาประชุมกันถึง 95 คน ทำให้การประชุมสภาต้องล่มอีกครั้งเป็นครั้งที่ 6 ในปีนี้ เสียดายภาษีของประชาชนที่จ่ายเป็นเงินเดือนจริงๆ คุณสุทิน คลังแสง ส.ส.พรรคเพื่อไทย ประธานวิปฝ่ายค้าน ได้ตั้งข้อสังเกตว่า สภาล่มในวันนี้ เป็นความพยายามของ ส.ว.ที่จะทำให้สภาล่ม มี ส.ว.มาลงชื่อน้อยมาก และอยู่ร่วมประชุมน้อยด้วย ดังนั้น จึงมองเป็นเจตนารมณ์อื่นไปไม่ได้ เพราะการแก้ไขรัฐธรรมนูญครั้งนี้เป็นการแก้ไขที่กระทบกับอำนาจของ ส.ว.การที่ ส.ว. 249 คน เข้าร่วมประชุมเพียง 110 คน ลาประชุม 95 คน อีก 44 คนไม่รู้ไปไหน ส่อเจตนาที่จะทำให้การประชุมรัฐสภาล่มอย่างที่ประธานวิปฝ่ายค้านตั้งข้อสังเกต เพราะเป็นการพิจารณากฎหมายที่กระทบต่อผลประโยชน์ของ ส.ว.โดยตรง คือ ตัดอำนาจ ส.ว.ในการโหวตเลือกนายกรัฐมนตรีการแผลงฤทธิ์ของ ส.ว.ลากตั้งส่งท้ายสมัยการประชุมของสภาผู้แทนชุดนี้ ซึ่งจะปิดสมัยการประชุมสุดท้ายในวันที่ 28 กุมภาพันธ์ ทำให้มีการตั้งข้อสังเกตว่า ส.ว.อาจใช้ยุทธการนี้ดับฝันฝ่ายค้านในการอภิปรายนายกรัฐมนตรีในวันที่ 15–16 กุมภาพันธ์นี้ก็ได้ โดย ดร.วิษณุ เครืองาม รองนายกฯฝ่ายกฎหมาย ให้ความเห็นว่า ถ้าสภาล่มตอนอภิปรายก็ถือว่าจบการอภิปรายก็แค่นั้น แม้จะล่มในการอภิปรายวันแรกก็ถือว่าจบสมมติว่าวันที่ 15 กุมภา อภิปรายไปถึงเวลา 15.00 น. แล้วมีมือดีขอนับองค์ประชุมประธานในที่ประชุมอาจจะให้มาอภิปรายต่อในอีกวัน หรืออาจจะเห็นว่าได้มีการอภิปรายกันแล้ว หากองค์ประชุมไม่ครบ ก็แสดงว่าไม่ติดใจ ก็ถือว่าจบ เพราะการอภิปรายคือการเปิดโอกาสให้คนสงสัยถาม เมื่อจะถามก็ต้องอยู่ ถ้าไม่อยู่ก็แปลว่าไม่มีอะไรจะถาม ไม่เหมือนกับการอภิปรายไม่ไว้วางใจก็ต้องรอดูกันว่าวันพุธหน้า 15 กุมภาพันธ์ ส.ส.ฝ่ายรัฐบาล และ ส.ว.ลากตั้ง จะใช้เกมนี้ ทำให้สภาล่มอีกครั้ง อย่างที่ ดร.วิษณุ เครืองาม ชี้ช่องหรือไม่ อัปยศกันให้ถึงที่สุดไปเลย.“ลม เปลี่ยนทิศ”"},
{"id": 707, "title": "ของดีต้องขายเป็น", "highlight": "ถ้าเอานโยบายหาเสียงของทุกพรรคมาเทรวมกันจะกลายเป็นแกงจับฉ่ายได้หนึ่งหม้อโตๆ ถ้าเจาะลึกลงไปที่ตัวนโยบายที่แต่ละพรรคการเมืองขึ้นป้ายขายโฆษณา เชื่อว่าจะมีนโยบายที่ทำได้จริงๆ ไม่เกิน 10 เปอร์เซ็นต์", "content": "ที่เหลืออีก 90 เปอร์เซ็นต์ ทำได้ยากมากๆ หรือทำไม่ได้เลยปัญหาคือ...มีหลายนโยบายที่ยากเกินกว่าชาวบ้านทั่วไปจะเข้าใจแม้เป็นนโยบายที่ดี แต่ถ้าชาวบ้านไม่เข้าใจ...ก็ป่วยการ!!“แม่ลูกจันทร์” ชี้ว่า การเสนอนโยบายที่เข้าใจง่าย ชัดเจน ตรงไปตรงมาจะกระตุ้นให้ประชาชนสนใจ และจะได้คะแนนเสียงเป็นกอบเป็นกำข้อสำคัญ คุณภาพสำคัญกว่าปริมาณ พรรคการเมืองไม่จำเป็นต้องสรรหานโยบายมากมายเป็นกระบุงโกยควรเฟ้นหานโยบายเจ๋งๆ เพื่อเน้นให้ชาวบ้านจำได้ว่าเป็นของพรรคใดหากทำให้คนจำนโยบายได้และเป็นนโยบายที่โดนใจประชาชนนี่แหละคือประตูสวรรค์ที่พรรคการเมืองต้องการ“แม่ลูกจันทร์” ยกตัวอย่างพรรคก้าวไกล เน้นขายนโยบายปฏิรูปกองทัพยกเลิกการบังคับเกณฑ์ทหาร เปลี่ยนเป็นการรับสมัครทหารตามความสมัครใจพรรคก้าวไกลยิงตรงเป้าว่า การยกเลิกบังคับเกณฑ์ทหารปีละหนึ่งแสนคน เปลี่ยนเป็นการรับสมัครทหารด้วยความสมัครใจคือการปฏิรูปกองทัพที่เห็นผลทันที!!เนื่องจากทุกปีจะมีผู้สมัครใจเป็นทหารอยู่แล้ว 5 หมื่นคน ซึ่งก็มากเกินพอจึงไม่มีความจำเป็นต้องบังคับคนที่ไม่อยากเป็นทหารหรือคนที่มีภาระต้องเลี้ยงดูครอบครัวต้องเป็นทหารเกณฑ์ให้ครบ 1 แสนคนสรุปว่า ถ้าพูดถึงการยกเลิกเกณฑ์ทหาร ชาวบ้านต้องนึกถึงพรรคก้าวไกล!!“แม่ลูกจันทร์” มองว่า นโยบายยกเลิกบังคับเกณฑ์ทหารของพรรคก้าวไกลตอบสนองแนวคิดของคนยุคใหม่ที่ต้องการเปลี่ยนระบบบังคับเกณฑ์ทหารเป็นระบบรับสมัครทหารด้วยความสมัครใจ เพราะประเทศไทยไม่มีภัยคุกคามที่จำเป็นต้องเกณฑ์ทหารปีละแสนคนในขณะที่ประเทศทั่วโลกเค้าลดขนาดกองทัพกันโครมๆ“แม่ลูกจันทร์” ย้ำว่า หากนโยบายยกเลิกบังคับเกณฑ์ทหารของพรรคก้าวไกลไม่ใช่เป็น “สินค้าขายดี”พรรคเพื่อไทยคงไม่เปิดนโยบายลดขนาดกองทัพ ยกเลิกระบบบังคับเกณฑ์ทหารตามพรรคก้าวไกลอย่างแน่นอน!!พรรคเพื่อไทยย้ำว่า ระบบสมัครเป็นทหารตามความสมัครใจจะทำให้กำลังพลในกองทัพมีขีดความสามารถสูงกว่าเดิม มีคุณภาพชีวิตดีกว่าเดิม มีศักดิ์ศรีมากกว่าเดิมแถมลดงบรายจ่ายกองทัพลงถึง 10 เปอร์เซ็นต์!!ใครเห็นด้วยให้ยกเลิกเกณฑ์ทหาร ต้องเลือกพรรคก้าวไกลหรือพรรคเพื่อไทยหรือจะมีพรรคไหนตามแห่มาอีก...ก็รีบๆหน่อยนะโยม.“แม่ลูกจันทร์”"},
{"id": 702, "title": "งาน Royal Project Gastronomy Festival 2023 คัดสรรวัตถุดิบจากยอดดอยมาจำหน่าย", "highlight": "อย่าพลาด  -  จรัลธาดา กรรณสูต องคมนตรี, คุณหญิงชฎา วัฒนศิริธรรม และ เกตุวลี นภาศัพท์ จัดงาน “Royal Project Gastronomy Festival 2023” คัดสรรวัตถุดิบจากยอดดอยมาจำหน่าย จัดถึง 19 ก.พ. โดยมี ศุภวุฒิ ไชยประสิทธิ์กุล มาร่วมงานด้วย ที่สยามพารากอน วันก่อน.", "content": "ความปรารถนาดีต่อกันทำให้โลกน่าอยู่ หนังสือพิมพ์ ไทยรัฐ ยักษ์ใหญ่สารพัดสี จำหน่ายมากที่สุดของประเทศ ฉบับประจำวันเสาร์ที่ 11 กุมภาพันธ์ 2566 \"ธนูเทพ\""},
{"id": 700, "title": "ศึกจ้าวมวยไทย มีดีทั้ง พลอยวิทยา-เมาคลี-เมาคลีเล็ก", "highlight": "เวทีสยาม อ้อมน้อย–เวทีมวย อ.ต.ก. 3 จ.นนทบุรี และ เวทีมวยเวิร์ลสยามตะวันนา บางกะปิ วันเสาร์ที่ 11 ก.พ. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ศึกจ้าวมวยไทย ช่อง 33 ถ่ายสด 12.15 น.เมาคลีเล็ก (เพชรสี่หมื่น) กำนันสมบางขัน มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ ป้อมเพชร ป.นิพนธ์พันธ์ 108 ป.เมาคลี ฉ.อจล บุญ มวยบู๊ทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดกว่า จะชนะ บิน เหลี่ยมธนวัต 129 ป.พลอยวิทยา ช.วิมลศิลป์ (ชนะคะแนนจรวดศึก เกียรตินาวี ที่นนทบุรี) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดเก๋าเกมกว่า จะชนะ ไผ่แดง (แป๊ะสายสี่) พักยก 77 (ชนะคะแนนมงคลเพชร เพชรยินดีอคาเดมี่ ที่นนทบุรี) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่กระดูกเป็นรอง ชนิดสนุก 135 ป.ไข่มุกขาว ว.จักรวุฒิ มวยสูงยาวแข็งแกร่งเตะต่อยหมัดแทงเข่าปล้ำตีรุนแรง การเตรียมตัวดีกว่า จะชนะ ชาลี (ห้างทองเมลดา) สิงห์มาวิน 125 ป. ศึกจิตรเมืองนนท์ ช่อง 9 MCOT ถ่าย 15.00 น.รักดินแดง ศักดิ์รุ่งเรือง มวยสูงยาวแข็งแกร่งเตะต่อยหมัดแทงเข่าปล้ำตีรุนแรงกว่า จะชนะ ยอดเพชร ส.ก.สุไหงยิมส์ 119 ต่อ 120 ป.ศุภชัย ศิษย์พิทักษ์ชัย มวยจังหวะเตะต่อยหมัดแทงเข่าศอกปล้ำตีรุนแรงเก๋าเกมกว่า จะชนะ เพชรแสงเทียน ต.บรู๊ชลี 135 ต่อ 136 ป.จักรแดง เกียรติทรงฤทธิ์ มวยทรหดเตะต่อยหมัดแทงเข่าปล้ำตีรุนแรงจิตใจสู้มีฮึดตลอดน่าลุ้นกว่า จะชนะ อัศวเทพ ศิษย์หมวดนิตย์ 126 ป.ศักดิ์เล็ก (เกียรติเพชรเดชะ) พักยก 77 (ชนะคะแนนพรพิทักษ์ ซูจีบะหมี่เกี๊ยว ที่นนทบุรี) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ พงษ์ศิริ (นำพลเล็ก ก.กัมปนาท) ส.ส.ต้อยแปดริ้ว (ชนะคะแนนขุนพล เอกเมืองนนท์ ที่นนทบุรี) มวยจังหวะเตะต่อยหมัดแทงเข่าศอกปล้ำตีรุนแรงแต่แข็งแกร่งเป็นรอง ชนิดสนุก 125 ต่อ 126 ป. ศึกเกียรติเพชร อมรินทร์ 34 ถ่ายสด 16.00 น.ศักดิ์สุริยา ใต้เพชรบุรี มวยจังหวะเตะต่อย หมัดแทงเข่าปล้ำตีรุนแรงแต่เสียดสีมียุบ จะแพ้ เพชรประภาพร ลูกบ้านใหญ่ 103 ป.จงสนั่น (บุญเพ็ง สามชัยวิเศษสุก) สรรพสิทธิประสงค์ มวยจังหวะเตะขาเจาะยางต่อยหมัดศอกรุนแรงแต่ยืดเยื้อเข่าในเป็นรอง จะแพ้ เพชรมีชัย ส.โชคมีชัย 127 ป.วันผู้ใหญ่ ส.ท.วินัย มวยจังหวะฝีมือเตะต่อยหมัดแทงเข่าปล้ำตีรุนแรงฉลาดหลักเหลี่ยมดีกว่า จะชนะ โรเล็กซ์ ว.ปัญญาไวย์ 110 ป.วันวิเศษ ลูกบ้านใหญ่ (ชนะคะแนน สายรุ้ง SP. กันสาดแป๊ะมีนบุรี ที่บางกะปิ) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดฟอร์มสดกว่า จะชนะ อำนาจเดช ศิษย์นายกโมทย์ (เสมอกับพลอยขาว ส.สละชีพที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรอง 116 ป.ศึกมวยเด็ดสังเวียนเดือด JKN 18 ถ่ายสด 17.30 น.กฤษดา (หมูจิ๋ว บิ้วเจซี.) แดงรถดี มวยแข็งแกร่งเตะแทงเข่าปล้ำตีรุนแรงมีฮึดตลอด จะชนะ ก้องมีชัย (ดาบนายดงครั่ง) เจี๊ยบรามอินทรา 105 ป.ศักดิ์นรินทร์ (แพทย์โบ้ตาลสุม) รถสวยจ่าเจต มวยจังหวะเตะต่อยหมัดแทงเข่าปล้ำตีรุนแรงแต่แข็งแกร่งเป็นรอง จะแพ้ เพชรโท (มิสเตอร์กรีน ป.เตละกุล) เพชรสี่หมื่น 108 ป.เจริญยศ บุญลานนามวยไทย มวยบู๊ทรหดเตะต่อยหมัดแทงเข่าศอกรุนแรงมีฮึดตลอดแต่เข่าในเป็นรอง จะแพ้ โนบิตะ บาสทุ่งเขาหลวง 118 ป.เอกมงคล น.อนุวัฒน์ยิมส์ มวยสูงยาวแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ นำไทย เพชรหนองกี่ 123 ป.ไก่ป่า พ.วิเศษยิมส์ มวย แข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดสภาพแวดล้อมแรงเชียร์ดีกว่า จะชนะ โล่เงิน (ดาบรันสารคาม) หนุ่มบางกระดี่ มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดชนิดสนุกพลิกไปมาอีกครั้ง (ฟอร์มหลังชกเสมอกันที่นนทบุรี) 126 ป.ชัย ศิษย์อาจารย์บี้"},
{"id": 699, "title": "ชีฟส์–อีเกิลส์ “สูสี” ศึก “ซุปเปอร์โบว์ล” 57", "highlight": "นับถอยหลังจากวินาทีนี้ไปอีกไม่กี่อึดใจ ศึกชิงแชมป์ “ซุปเปอร์โบว์ล” ครั้งที่ 57 ก็จะระเบิดขึ้น ณ สนามสเตทฟาร์มสเตเดียม เมืองเกล็นเดล รัฐอริโซนา ประเทศสหรัฐอเมริกา", "content": "ระหว่าง “อินทรีมรกต” ฟิลาเดลเฟียอีเกิลส์ แชมป์จากสายเอ็นเอฟซี กับ “ท่านหัวหน้าเผ่า” แคนซัส ซิตี้ ชีฟส์ แชมป์สายเอเอฟซี06.30 น. หรือ 6 โมงเช้าครึ่งเป๊ะ วันจันทร์ที่ 13 กุมภาพันธ์นี้ ทั้ง 2 ทีมก็จะลงสู่สนามเพื่อพิสูจน์ว่าใครจะเหนือกว่าใคร? และแชมป์ซุปเปอร์โบว์ลอันยิ่งใหญ่ประจำปีนี้จะเป็นของใคร?ถ่ายทอดสดโดย ทรู วิชั่นส์ เจ้าเก่าตั้งแต่ร้องเพลงชาติจนถึงนาทีรับถ้วยว่างั้นเถอะณ นาทีนี้ผู้สันทัดกรณีของ ลาสเวกัส ประกาศว่าทั้ง 2 ทีมสูสีกันมาก แต่อินทรีมรกตดูได้เปรียบกว่าที่ผู้เล่นสำคัญไม่บาดเจ็บ ในขณะที่ท่านหัวหน้าเผ่า ควอเตอร์แบ็กตัวเก่ง แพทริก มาโฮมส์ บาดเจ็บมาก เมื่อ 2 สัปดาห์ก่อนแม้กาลเวลาจะผ่านไปและได้รับการดูแลรักษาอย่างดีจน “จอมขว้าง” มาโฮมส์ออกมายืนยันว่า “ผมน่าจะสมบูรณ์ 100 เปอร์เซ็นต์แล้วนะ”แต่ก็ถือเป็นจุดอ่อนของทีมเพราะคนเคยเจ็บที่หายเจ็บใหม่ๆ ย่อมมีสิทธิ์จะเจ็บอีกครั้ง เมื่อเจอการปะทะแรงๆ จากทีมรับฟิลาเดลเฟียเป็นเหตุผลสำคัญที่ทำให้ อินทรีมรกตเป็นต่อ 1 แต้มครึ่ง ก่อนการแข่งขันจะเริ่มขึ้น ซึ่งก็เป็นแต้มต่อที่น้อยมาก และแทบไม่มีความหมายแพทริก มาโฮมส์ นำ “หัวหน้าเผ่า” เข้าชิงซุปเปอร์โบว์ลมาแล้ว 2 ครั้ง ชนะ 1 แพ้ 1 ครั้งนี้จะเป็นการชิงครั้งที่ 3 และเขาหวังว่าสถิติของเขาจะเป็น 2-1 คือเป็นผู้ชนะในวันจันทร์ในขณะ จาเลน เฮิร์ตส ผู้เล่นอายุความ 3 ปี อายุจริงก็แค่ 24 ปี แม้จะไม่หวือหวา แต่ก็เล่นได้ตามเกมตามแผน ไม่ได้หลามากนัก ไม่ได้ทัชดาวน์มากนัก แต่ทีมชนะตัวเขาเองเพิ่งนำทีมเข้าชิงซุปเปอร์โบว์ลเป็นครั้งแรกในชีวิต...ก็อยากจะประเดิมด้วยชัยชนะเช่นกันเหนืออื่นใดทั้งคู่เป็นควอเตอร์แบ็กผิวสีและเป็นครั้งแรกที่ทั้ง 2 ทีมที่เข้าชิงซุปเปอร์โบว์ลใช้ควอเตอร์แบ็กผิวสีพร้อมกันในส่วนของโค้ชนั้นทางฝ่าย “หัวหน้าเผ่า” ไม่ต้องพูดถึงเพราะมี แอนดี้ รีด วัย 64 ปี กุนซือระดับ “ซือแป๋” ที่เป็นหัวหน้าโค้ชมากว่า 20 ปี แถมมีแชมป์ซุปเปอร์โบว์ลอยู่ในมือแล้ว 1 หนทั้งประสบการณ์ทั้งความเก๋าเกมย่อมเหนือ นิก ซีเรียนนี ผู้มีอายุแค่ 41 ปี และเพิ่งจะขึ้นเป็นหัวหน้าโค้ชได้ 2 ปีเศษๆเท่านั้น..ที่ ฟิลาเดลเฟีย นี่แหละแต่หากนิก ซีเรียนนี ไม่แน่จริงเขาก็คงไม่สามารถนำพา อินทรีมรกต ผ่านเข้ารอบ 2 เพียงปีแรกที่เขามาโค้ชให้และถึงแม้จะตกรอบไป เขาก็แก้ตัวได้ในปีถัดมาด้วยการนำทีมเข้ารอบอีกหน แล้วทะลุมาถึงขั้นชิงแชมป์ซุปเปอร์โบว์ลความเฉียบความกล้าตัดสินใจ คือ จุดเด่นของโค้ชหนุ่มรายนี้ทางด้านฟอร์มการเล่นโดยรวม แคนซัส ซิตี้ ชีฟส์ ได้ชื่อว่าเป็นหมายเลข 1 เชิงรุก...ได้อันดับ 1 ทั้งประเภททำแต้มเฉลี่ยต่อเกม และบุกทำหลาต่อเกมทว่า ฟิลาเดลเฟีย อีเกิลส์ แม้จะเป็นรองก็คงไม่มากนัก เพราะเฉลี่ยแล้วเป็นอันดับ 3 ของลีก ทั้งทำแต้มและบุกทำหลาถือว่าไม่ห่างกันไกลแต่ในแง่ “การรับ” หรือดีเฟนซ์นี่ซี อินทรีมรกต อยู่ประมาณอันดับ 3 โดยเฉลี่ย ในขณะที่ หัวหน้าเผ่า ดูจะอ่อนกว่าเยอะ เฉลี่ยแล้วประมาณอันดับ 12 เลยทีเดียวฝ่ายหนึ่งรุกเก่งกว่าแต่อีกฝ่ายก็รับเหนียวกว่า...ท่านผู้อ่านตัดสินใจก็แล้วกันว่าจะเลือกใครปล. เกือบลืมเสียแล้วการแสดงพักครึ่งเวลาปีนี้จะเป็นโชว์ของนักร้องสาวผิวสีจากบาร์บาโดส “รีแอนนา” (RIHANNA) นะครับ เจ้าของเพลงพันล้านวิวหลายเพลงจากยูทูบ...แฟนเพลงห้ามพลาดเด็ดขาดเชียวนา.“จ่าแฉ่ง”"},
{"id": 703, "title": "เดิน-วิ่ง OLYMPIC DAY 2023 ปีนี้จัดเต็มกระจายความสุขสู่ต่างจังหวัด", "highlight": "กลับมาอีกครั้งกับกิจกรรม “เดิน-วิ่ง OLYMPIC DAY 2023” เอาใจคนรักสุขภาพและร่วมเฉลิมฉลองวาระการก่อตั้งคณะกรรมการโอลิมปิกระหว่างประเทศ หรือ International Olympic Committee ตรงกับวันที่ 23 มิ.ย.ของทุกปี จัดโดยคณะกรรมการโอลิมปิกแห่งประเทศไทยฯ เพื่อส่งเสริมและกระตุ้นให้ประชาชนทุกเพศ ทุกวัยหันมาใส่ใจสุขภาพ ด้วยการออกกำลังกาย", "content": "และทุกปีที่ผ่านมา กิจกรรมดังกล่าวได้รับความสนใจมีผู้เข้าร่วมกิจกรรมเป็นจำนวนมาก ส่วนในปีนี้ 2023 คณะกรรมการจัดงาน โดย พิชัย ชุณหวชิร รองประธานกรรมการโอลิมปิกแห่งประเทศไทยฯ ในฐานะประธานงานนี้ ได้เตรียมความพิเศษแบบจัดเต็มให้คนไทยอีกครั้งกับการกระจายความสุขไปยังพี่น้องต่างจังหวัด และยังเป็นการส่งเสริมการท่องเที่ยว สร้างรายได้สู่ชุมชน รวมถึงการอนุรักษ์วัฒนธรรมท้องถิ่นโดยได้คัดเลือกจังหวัดที่มีศักยภาพและความพร้อมไว้ 4 จังหวัด ได้แก่ น่าน มุกดาหาร เชียงใหม่ และ กาญจนบุรี มีทั้งการวิ่งระยะมินิมาราธอน และระยะฟันรัน รวมถึงกิจกรรมพิเศษต่างๆ โดยเฉพาะกีฬาสำหรับเยาวชนเพื่อส่งเสริมให้เยาวชนสนใจกิจกรรมกลางแจ้งประเดิมกิจกรรมแรก วันที่ 25 ก.พ.2566 ที่ลานป่าเป๋ย จังหวัดน่าน เปิดรับสมัครผ่านทุกช่องทางของไทยทิคเก็ตเมเจอร์ www.thaiticketmajor.com ตั้งแต่วันนี้เป็นต้นไป จนถึงวันที่ 16 ก.พ.2566 สอบถามข้อมูลเพิ่มเติมได้ที่โทร. 08-5818-3395 ทางเพจเฟซบุ๊ก olympicdayth/ หรือ E-mail : olympicdaythailand@gmail.com มศว องครักษ์ ชวนเดิน-วิ่งการกุศล สนับสนุนกิจกรรมสาธารณประโยชน์และสาธารณกุศล รายการ Ongkharak Run For Love & Health 2023 วันที่ 19 มี.ค.นี้ ที่มหาวิทยาลัย ศรีนครินทรวิโรฒ อำเภอองครักษ์ จังหวัดนครนายก สนใจสมัครได้ที่เว็บไซต์ https://www.runlah.com/events/okr2023ฟ้าคำรามsocialfox@hotmail.com"},
{"id": 689, "title": "นักมวยเอกวังหน้า", "highlight": "ในนิทานศรีธนญชัย หรือกระทั่งนิทานเรื่องอื่นๆ มีหลายเรื่อง เล่ากันทำนองว่า มีคนต่างชาติเข้ามาท้าแข่งขันพนันเอาบ้านเอาเมือง ความจริงมีแค่ไหนเป็นอีกเรื่อง ขึ้นชื่อว่านิทานเล่าเอาสนุกไว้ก่อน", "content": "มีเรื่องจริงในสมัยรัชกาลที่ 1 ฝรั่งท้าชกมวยกับคนไทย ผมเจอในนิทานมิบ (สำนักพิมพ์พิมพ์คำ พิมพ์ครั้งที่ 2 พ.ศ.2557) เอนก นาวิกมูล เขียนด้วยความตั้งใจให้เด็กอ่านลุถึง พ.ศ.2331 มีกำปั่นฝรั่งเศสเข้ามาถึงพระนครลำหนึ่งตัวนายกำปั่นสองคนเป็นพี่น้องกัน ทั้งเป็นคนมีฝีมือทางชกมวยด้วย ได้เที่ยวพนันชกมวยชนะมาหลายเมืองครั้นถึงกรุงเทพฯ ก็บอกให้ล่ามกราบเรียนเสนาบดีใหญ่ว่าจะขอชกมวยกับคนมวยในพระนครนี้ฝ่ายพระบาทสมเด็จพระพุทธยอดฟ้าจุฬาโลกทรงทราบ ปรึกษากับสมเด็จพระอนุชาสมเด็จพระอนุชากราบทูลว่า ครั้นจะไม่แต่งคนมวยออกสู้ด้วยฝรั่งก็จะเสื่อมเสียพระเกียรติยศปรากฏไปในนานาประเทศว่าหาคนดีมีฝีมือไม่ได้ ข้าพระพุทธเจ้าจะขอรับแต่งคนมวยออกไปต่อสู้ให้มีชัยชนะให้จงได้ปรึกษาแล้วพระอนุชาก็กราบถวายบังคมลาไปจัดหานักมวย ที่สุดก็ได้หมื่นผลาญรูปกายล่ำสัน มีฝีมือดีกว่าคนอื่นๆ เป็นทนายเลือกวังหน้า (นักมวยสำหรับป้องกันพระเจ้าแผ่นดินวังหน้า) วังหน้านั้นคือสมเด็จพระอนุชาจากนั้นจึงมีพระราชดำรัสสั่งให้ปลูกพลับพลาและตั้งสนามมวยเข้าที่ใกล้โรงละคร วัดพระแก้ว มีเดิมพัน 50 ชั่ง ราคาสูง สมแก่เป็นมวยสำคัญในวันกำหนดชก สมเด็จพระอนุชามีพระราชดำรัสให้แต่งตัวหมื่นผลาญ เอาน้ำมันว่านอันอยู่ยงคงกระพันชโลมทั่วกาย แล้วให้ขึ้นคอคนลงมายังพระบรมมหาราชวัง วัดพระแก้ว ส่วนนายกำปั่นฝรั่ง 2 คนพร้อมบ่าวไพร่ก็ขึ้นมาพร้อมกันที่สนามมวยพระบาทสมเด็จพระเจ้าอยู่หัวเสด็จบนพลับพลาที่ประทับพร้อมพระอนุชา มีข้าเฝ้ามาคอยดูมวยพนันกันอยู่เป็นจำนวนมาก จึงให้เอาเส้นเชือกขึงเป็นวงสนาม แล้วหมื่นผลาญกับฝรั่งคู่มวยก็เข้ามากราบถวายบังคมเริ่มชกกัน ข้างฝรั่งนั้นตั้งใจแต่จะล้วงมือจับกระดูกไหปลาร้าของหมื่นผลาญหัก หมื่นผลาญก็ยกมือขึ้นกัน และชกพลางถอยพลางตามกระบวนท่า ต่างฝ่ายต่างมิได้เพลี่ยงพล้ำแก่กันฝ่ายฝรั่งคนพี่เห็นหมื่นผลาญถอยหนีบ่อยนัก น้องชายล้วงหักอะไรไม่ได้ก็ขัดใจ ลุกขึ้นจากที่ไปผลักหมื่นผลาญไว้ไม่ให้ถอยหนีเมื่อสมเด็จพระอนุชาธิราชเห็นเช่นนั้นก็ทรงพระพิโรธมีพระราชดำรัสว่า เช่นชกพนันกันตัวต่อตัว ไฉนมาช่วยกันเป็น 2 คนเล่าจึงเสด็จลงจากพลับพลาโดยเร็ว ยกพระบาทขึ้นถีบเอาฝรั่งตัวพี่ล้มลงทันใดนั้น พวกทนายเลือกทั้งหลายก็วิ่งกรูกันเข้าชกต่อยฝรั่งสองคนพี่น้องจนเจ็บป่วยเป็นสาหัส พวกบ่าวไพร่ต้องแบกหามพานายกลับไปกำปั่นเมื่อเกิดเหตุเช่นนี้แล้ว พระบาทสมเด็จพระเจ้าอยู่หัว จึงมี พระราชดำรัสสั่งให้พระราชทานหมอนวด หมอยา ลงไปรักษาพยาบาลฝรั่งทั้งสองคนเสียโดยพระกรุณาพอหายป่วยแล้ว ฝรั่งสองพี่น้องก็บอกล่ามให้กราบเรียนเสนาบดีให้ช่วยกราบบังคมทูลลาแล้วจากนั้นก็สั่งบ่าวไพร่ถอยกำปั่นเลื่อนออกจากพระนคร ใช้ใบไปเมืองอื่นต่อไปอ่านจบผมถอนหายใจ เป็นอันว่า เราไม่ต้องเสียเมือง เอ๊ย! เงินเดิมพัน 50 ชั่ง...แล้วขอมโนต่อนักมวยเอกวังหน้านั้นคงไม่ใช่หมื่นผลาญ ทนายเลือกที่รู้กันว่าฝีมือดีกว่า แต่จะเป็นใครไม่ต้องออกพระนาม ก็คงพอเดากันได้เจ้าของพระบาทที่ยกถีบฝรั่ง คือผู้สร้างวัดชนะสงคราม ชัยภูมิสำคัญที่นายกฯประยุทธ์เลือกใช้ ตัดไม้ข่มนามคู่แข่งขันทางการเมืองนั่นปะไร.กิเลน ประลองเชิง"},
{"id": 688, "title": "เท่าเทียมกันตาม ก.ม.?", "highlight": "หลังจากเสร็จสิ้นการประชุมคณะกรรมการยุทธศาสตร์ชาติ ครั้งที่ 1/2566 ต้องถือว่า พล.อ.ประยุทธ์ จันทร์โอชา นายกรัฐมนตรีและรัฐมนตรีกลาโหม ได้พูดเรื่องกฎหมายได้น่าฟัง เมื่อถูกนักข่าวถามว่าการสร้างความปรองดอง มีการพูดถึงเรื่องกฎหมายนิรโทษกรรมหรือไม่ ได้รับคำตอบว่าไม่เกี่ยวกัน", "content": "นายกรัฐมนตรีกล่าวว่า การสร้างความปรองดอง ไม่เกี่ยวกับการนิรโทษกรรม ซึ่งเป็นเรื่องของกฎหมาย ความปรองดองของเราคือ การสร้างความรักสามัคคี และเคารพต่อกระบวนการยุติธรรม ท่านจะทำอะไรอย่าให้กระทบกับคนอื่น ทุกคนมีสิทธิเสรีภาพและหน้าที่ ทุกคนเหมือนกันหมด กฎหมายเดียวกันเป็นคำตอบที่สอดคล้องกับหลักการประชาธิปไตย ตรงกับบทบัญญัติของรัฐธรรมนูญ มาตรา 27 ที่ระบุว่า บุคคลย่อมเสมอกันในกฎหมาย มีสิทธิและเสรีภาพ และได้รับความคุ้มครองตามกฎหมายเท่าเทียมกัน ห้ามเลือกปฏิบัติว่าถ้าเป็นผู้มีอำนาจ หรือคนร่ำรวย ใช้กฎหมายแบบหนึ่ง เป็นคนธรรมดาอีกแบบหนึ่ง ก่อให้เกิดระบบอภิสิทธิ์ชน ขัดกับหลักประชาธิปไตยชัดแจ้ง แต่เมื่อมองย้อนกลับ นับแต่ พล.อ.ประยุทธ์เป็นนายกรัฐมนตรี กว่า 8 ปี หลายครั้งได้ขัดขวางความพยายามที่จะทำให้ทุกคนเท่าเทียมกัน และเสมอหน้ากันในกฎหมาย เช่น ขัดขวางการแก้ไขรัฐธรรมนูญ เพื่อตัดสิทธิ ส.ว. ที่มาจากการแต่งตั้ง ในการเลือกนายกรัฐมนตรียิ่งกว่านั้น นายกรัฐมนตรียังเห็นดีเห็นงาม กับบทบัญญัติของรัฐธรรมนูญ ที่ให้คนไทยผู้มีสิทธิทั่วประเทศ กว่า 51 ล้านคน มีสิทธิเลือก ส.ส.ได้ 500 คน แต่ให้คณะรัฐประหาร คสช.กว่า 10 คน เลือก ส.ว.ได้ 250 คน มีสิทธิและอำนาจเลือกนายกฯ เท่าเทียมกับ ส.ส. ขัดหลักการ “ทุกคนเสมอกันในกฎหมาย”คำกล่าวที่ว่าทุกคนเท่าเทียมกัน และเสมอหน้ากันในกฎหมาย จะต้องเป็นกฎหมายที่ตราขึ้นมา โดยชอบด้วยหลักการประชาธิปไตย ก่อนตรากฎหมายทุกฉบับ ต้องเปิดรับฟังความคิดเห็นของผู้ที่เกี่ยวข้อง (รวมทั้งประชาชนทั่วไป) และร่างกฎหมายต้องได้รับความเห็นชอบจากรัฐสภาที่มาจากการเลือกตั้งคำว่า “หลักนิติธรรม” ซึ่งเป็นเสาหลักของประชาธิปไตย จะต้องเป็นการปกครองที่ยึดถือกฎหมายเป็นใหญ่ กฎหมายนั้นต้องมาจากตัวแทนของประชาชน ไม่ใช่ประเภทประกาศหรือคำสั่งคณะรัฐประหาร ที่เป็นคำสั่งของไม่กี่คน ที่ไม่ได้รับความยินยอมจากประชาชน แต่นำมาใช้บังคับประชาชนทั้งประเทศ."},
{"id": 701, "title": "แปลกแต่จริง", "highlight": "แม้ “บิ๊กโด่ง” พล.อ.อุดมเดช ศีตบุตร จะลาออกจากทั้งตำแหน่งนายกสมาคมสหพันธ์มวยไทยโลก และรองประธานสหพันธ์มวยไทยนานาชาติ (อิฟมา) ไปนานแล้ว", "content": "แต่เพิ่งจะมาทราบถึงสาเหตุที่แท้จริง ที่ไม่สามารถทำงานได้ต่อไปทั้งหมดทั้งมวลเกิดจากความอัดอั้นตันใจอย่างหนัก ถึงได้มีการระบายออกมาหน้าสื่อขนาดนั้นเหตุผลหลักๆเพราะ พล.อ.อุดมเดชไปเจออุปสรรคในการทำงาน และเจอเรื่องของผลประโยชน์เยอะมาก จึงต้องขอถอนตัว เดินหน้าต่อไม่ได้ทั้งนี้ เมื่อย้อนกลับไป ครั้งที่ “บิ๊กโด่ง” นั่งเป็นนายกสมาคมฯ ซึ่งจดทะเบียนอยู่ที่จังหวัดปัตตานี ตอนนั้นก็สะดุดชื่อ ชนาสิน สิมะดำรงค์ ที่เป็นเลขาธิการสมาคมฯ ซึ่งปัจจุบันท่านก็นั่งเป็น รองผู้จัดการกองทุนพัฒนาการกีฬาแห่งชาติ อยู่ด้วยมาตอนนี้ เรื่องแปลกๆยังไม่หมดเพียงเท่านั้น ต่อเนื่องกันมา ก็มีคนไปสะดุดชื่อบริษัทหนึ่งอีก ชื่อคล้ายกับสมาคมที่ปัตตานี ชื่อ บริษัท สหพันธ์มวยไทยอาชีพโลก จำกัด ซึ่งมีการจดทะเบียนนิติบุคคล เลขที่ 0105560191930 ไปเมื่อวันที่ 15 พ.ย.2560 และมี ชนาสิน สิมะดำรงค์ เป็นกรรมการบริษัท มีอำนาจลงนามก็ไม่รู้ว่าเป็นคนคนเดียวกันกับรองผู้จัดการกองทุนฯหรือเปล่าและหากเชื่อมต่อไปอีกนิด ก็ไปเจอแบรนด์ OSM (One Standard Muaythai) ซึ่ง บริษัท สหพันธ์มวยไทยอาชีพโลก จำกัด ไปจดทะเบียนกับกรมทรัพย์สินทางปัญญา เลขที่ 200244790 เอาไว้ ตั้งแต่วันที่ 4 ธ.ค.2563ซึ่งถ้าจำไม่ผิด โลโก้ OSM (One Standard Muaythai) เราๆท่านๆคงเคยเห็นในกิจกรรมมวยไทยของกองทุนพัฒนาการกีฬาแห่งชาติหลายครั้ง อีกต่างหากเลยเกิดคำถามในใจ อย่างนี้ก็ได้เหรอ??แบบนี้ชักเริ่มเกิดข้อสงสัยว่า เงินกองทุนพัฒนาการกีฬาแห่งชาติ องค์กรนี้ เป็นเงินรัฐฯที่ควรจะตรวจสอบได้ ใช้ให้เหมาะสมกว่านี้หรือไม่อยากให้ผู้ใหญ่หรือหน่วยงานที่เกี่ยวข้องตรวจสอบและช่วยไขความกระจ่าง เรื่องนี้มันเริ่มเป็นที่สนใจ ตั้งแต่มีข่าวการร้องเรียนผู้จัดการกองทุนฯ เมื่อไม่นานมานี้ถูกก็ว่าไปตามถูก แต่ถ้าผิดก็ไม่ควรปล่อยให้ทำลมโชย ใกล้เลือกตั้งแล้ว พี่น้องประชาชนชาวไทย เขาเจ็บช้ำกับ “เงินสีเทา” ที่มีข่าวเกิดขึ้นไปทั่ว ขออย่าให้ลามมาถึงกีฬาเลย ผู้ใหญ่ที่เกี่ยวข้องควรต้องรีบแก้ไขและสะสางเป็นการด่วนพี่น้องคนไทยไม่ได้โง่นะครับ จะพาลเสียคะแนน เสียรังวัดไปกับสิ่งที่ประชาชนคาใจ ยิ่งถ้าทำผิดแล้วอยู่ได้ พาลจะคิดไปว่ามีนายอุ้มแน่ๆ!แต่ตอนนี้ คิดว่าผู้ใหญ่ท่านคงงานล้นมือ ไม่ได้ทราบปัญหาใต้พรมทุกเรื่องต้องรีบเคลียร์ให้ชัด เดี๋ยวจะถูกมองว่ามีผลประโยชน์ทับซ้อนจะเน่ากันไปหมด...พญาอินทรี"},
{"id": 683, "title": "เฟรนด์ชิพ การ์เด้น ฝีมือเด็กบ้านนอก", "highlight": "มีนิยามว่าไว้...ความสัมพันธ์ระหว่างประเทศเป็นเรื่องระหว่าง “รัฐ” ต่อ “รัฐ” หรือ “รัฐประชาชาติ” โดยรัฐหรือชาติใดจะอยู่โดดเดี่ยวไม่เกี่ยวข้องกับรัฐและสังคมใด...ย่อมอยู่ไม่ได้ ประเทศไทยจึงเป็นส่วนหนึ่งทั้งองค์การระหว่างประเทศและระดับภูมิภาค", "content": "โดยมีสถานเอกอัครราชทูต สถานกงสุลใหญ่ สถานกงสุล และผู้แทนถาวร ตั้งอยู่ ณ ประเทศทั่วโลก...กลับกันประเทศเหล่านั้นก็มีองค์กรเดียวกันตั้งอยู่ในบ้านเรา เพื่อแลกความสัมพันธ์ อาทิ ทางการเมืองโดยอาศัยการดำเนินงานทางการทูต หรือทางทหารเป็นปัจจัยทางเศรษฐกิจ...จากการซื้อขายสินค้าและสถาบันการเงินเรียก “เศรษฐกิจระหว่างประเทศ” ทางกฎหมายและวิทยาศาสตร์เทคโนโลยี ที่ขาดเสียมิไม่ได้...คือทางสังคมเกี่ยวกับการศึกษา ศาสนา วัฒนธรรม และการท่องเที่ยว ที่มนุษย์โลกส่วนหนึ่งจาก 1,700 ล้านคน ต้องการพักผ่อนและเก็บเกี่ยวประสบการณ์...หรือ...อะไรก็ได้ที่จะนำพาโลกไปสู่สันติภาพ ภราดรภาพนี่คือโจทย์...ที่ทำให้คนไทยคนหนึ่งซึ่งเรียกตัวเองว่า “ไอ้บ้านนอก” (AI BAAN NAWK) สุภาพหน่อยคือ “เด็กบ้านนอก” (DEK BAAN NAWK) เพราะเคยผ่านชีวิตอยู่รัฐอาร์คันซอ ทางตอนใต้อเมริกา และอเมริกันชนมักเรียกคนแถวนั้นเช่นนี้...ครั้นเมื่อกลับไทยเขาได้เป็น “ไอ้บ้านนอก” อีกครั้ง เพราะอาศัยอยู่ย่านบางเสร่ อ.สัตหีบ จ.ชลบุรี อาชีพหลักทำสวนมานานกว่า 50 ปีสวนที่ว่าติดอันดับ “1 ใน 10 สวนสวยที่สุดในโลก” คือ “สวนนงนุชพัทยา” ชาวสวนที่ว่านี้ชื่อ กัมพล ตันสัจจา ประธานสวนฯ ที่แอบเก็บโจทย์ไว้ในใจ...ทำอย่างไรถึงจะสร้าง “สวนของขวัญ” เป็น “เฟรนด์ชิพ การ์เด้น” แก่มิตรประเทศในไทยได้?“เรามีพื้นที่ 1,700 ไร่ วัตถุดิบคือไม้ดอกไม้ใบไม้สวนป่าเขตร้อนชื้นกับป่าเมืองหนาว กว่า 8,000 ชนิด ดีไซน์จำแนกเป็นสวน 50 ประเภทให้มนุษย์ได้ชมความงามและเรียนรู้ถึงถิ่นกำเนิด แล้วขยายพันธุ์เก็บไว้ในบ้านเราเองต่อไป” กัมพลว่าเราเริ่มตกผลึกเมื่อภรรยาท่านทูตฝรั่งเศสประจำไทยช่วงนั้น มาเที่ยวชมสวนเลือกซื้อต้นไม้ไปตกแต่งทำเนียบทูต จึงเสนอเป็นเจ้าภาพจัดสวนให้โดยไม่คิดค่าลงทุนโจทย์นั้นเป็นจริงเมื่อได้มอบ “สวนของขวัญ” หมายถึง “เฟรนด์ชิพ การ์เด้น” เป็นแห่งแรกจากไทยสู่แดนน้ำหอม โดยใช้สวนพฤกษาย่อส่วนเป็นสื่อนำสัมพันธภาพครั้งนี้“ผมลงมือจัดสวนภายใต้ความเห็นชอบจากรัฐบาลฝรั่งเศส โดยใช้พันธุ์ไม้ป่าเขตร้อนเหมาะกับอุณหภูมิอากาศสภาพแวดล้อมตกแต่ง และสามารถยืนต้นเจริญพันธุ์ได้โดยธรรมชาติ”ลงลึกในรายละเอียด การจัดสวนที่ดีนักออกแบบต้องคำนึงถึง “แลนด์ ยูส” เป็นสำคัญ คือสวยงามใช้งานได้ระยะยาวลงตัวแบบสร้างบ้านต้องสัมพันธ์กันตั้งแต่หน้าบ้านในบ้านถึงหลังบ้าน“เราทำจนเสร็จพร้อมดูแลรักษาให้โดยไม่มีค่าใช้จ่าย ภูมิใจที่มีโอกาสมอบของขวัญแก่ชาวฝรั่งเศส โดยไม่จำเป็นต้องปักป้ายบอกหรอกว่าใครสร้าง?...เพราะนั่นไม่ใช่เจตนารมณ์” น่าดีใจว่าหลังจากนั้นสถานทูตหลายแห่งในประเทศไทยได้ติดต่อประสานความร่วมมือจัดสวนให้โดยบอกมีงบสนับสนุน...อันหลังนี้ไม่ใช่วัตถุประสงค์ผู้มีจิตอาสาบนเวทีประชาชนกับองค์กรยกตัวอย่าง “ภูฏาน”...ราชอาณาจักรเล็กๆบนเทือกเขาหิมาลัย มี “สมเด็จจิกมี เคเซอร์ นัมเกล วังซุก” ซึ่งชาวไทยรู้จักดีเป็นประมุขและคือสถานทูตที่สนใจ “เฟรนด์ชิพ การ์เด้น” จัดสำเร็จไปเมื่อปี 2561ครั้งนี้...เป็นคอนเซปต์สวนไม้ยืนต้นร่มเงาร่มรื่น บ่งบอกถึงสัมพันธ์อันเกิดจากพระบารมีในหลวงรัชกาลที่ 9 ด้วยทรงเป็นต้นแบบด้านเกษตรกรรมแด่สมเด็จจิกมีฯ ทำให้มิตรไมตรีนั้นถูกส่งต่อสู่ประชาชนทั้งสองฝ่าย ยังผลให้ปี 2556 มีนักท่องเที่ยวภูฏานเที่ยวไทย 3,575 คน ปี 2558 เพิ่มเป็น 3,778 คนณ ปัจจุบันเพิ่มพรวดเป็น 2 หมื่นคนส่วนไทยไปเยือนภูฏานปีละประมาณ 22,000 คน ขณะที่นั่นใช้มาตรการคุมเข้มจำกัดจำนวนนักท่องเที่ยวต่างชาติเพื่อป้องกันปัญหาสิ่งแวดล้อม...แต่กับไทยได้ลงนามเอ็มโอยูที่จะส่งเสริมตลาดท่องเที่ยวให้แก่กันเรียบร้อยแล้ว และที่น่ายินดีเป็นอย่างยิ่งก็คือ...หลังการสร้างสวนดังกล่าวพระประมุขแห่งเทือกหิมาลัยได้ทรงส่งมอบ “ธงมนตราแห่งโชคลาภ” พระราชทานแก่ทีมงานเจ้าของฉายา “ไอ้บ้านนอก” เพื่อทรงขอบคุณธงดังกล่าวประดิษฐ์จากผ้าไหมทอมือจารึกบทสวดมนต์ในพุทธศาสนา เป็นธง 5 สีหมาย ถึง 5 ธาตุ...คือสีน้ำเงินแทน “ธาตุน้ำ” ให้ยั่งยืน สีขาว “ธาตุลม” แด่ผู้ประเสริฐ สีแดง “ธาตุไฟ” สู่ผลสำเร็จ สีเขียว “ธาตุไม้” คือโอบอ้อมอารี สีเหลือง “ธาตุดิน” โชคดีมีชัย ถูกอัญเชิญโบกไสวเหนือศาลาเทวดาสวนฝรั่งเศสทุก 6 เดือนเมื่อธงชำรุดรัฐบาลภูฏานจะส่งมาเปลี่ยนให้ประจำทุกปีอีกประเทศ...ตั้งอยู่ปลายเจ้าพระยาคืออาณาจักรกัมพูชา นอกจากรัฐบาลอนุมัติให้จัดทำสวนขึ้นภายในสถานทูตประจำประเทศไทยแล้ว ยังร้องขอทีมงาน “ไอ้บ้านนอก” คณะนี้เดินทางไปกรุงพนมเปญเพื่อออกแบบสวนบ้านพักสมเด็จอัคคมหาเสนาบดีเดโช ฮุนเซน นายกรัฐมนตรีลูกชาวนา ผู้นั่งเก้าอี้ครองตำแหน่งนานติดต่อกันนับ 3 ทศวรรษ เพื่อนบ้านอีกรายคือ “สิงคโปร์”...กัมพลได้ส่งต้นยางพาราซึ่งออริจินัลร่วม 100 ปีอยู่ในสหราชอาณาจักรและไทยนำมาขยายพันธุ์ แล้วส่งต่อให้สวนพฤกษศาสตร์สิงคโปร์ปลูกเพื่อสาธิต การกรีดน้ำยางคุณภาพให้ประชาชนดู...ส่วน “การ์เด้น บาย เดอะ เบย์” ซึ่งตั้งอยู่ริมอ่าวชื่อเสียงสุดปังของสิงคโปร์ ก็เป็นแหล่งที่ “ไอ้บ้านนอก” ส่งต้นมะพร้าวจากไทยจำนวนมากไปปลูกนับแต่วันแรกเมื่อเปิดสถานที่แห่งนี้ให้ผู้มาเยือนเข้าเยี่ยมชมส่วน “สวนของขวัญ” ไทย...ที่กลายเป็นสวนมิตรภาพ “เฟรนด์ชิพ การ์เด้น” อยู่จำเพาะภายในสถานเอกอัครราชทูตต่างๆประจำประเทศไทย ได้ทวีจำนวนตามความต้องการของเจ้าของประเทศ ที่ประสงค์จะแสดงความเป็นเพื่อนเกลออันแสนดีกับไทยได้แก่ สปป.ลาว เมียนมา อินโดนีเซีย ปากีสถาน เนปาล อุซเบกิสถาน เบลเยียม สวิตเซอร์แลนด์ และรัสเซียยกเว้นบางประเทศในค่ายอียูและกลุ่มอเมริกาที่ชิงปฏิเสธเสียแต่นาทีแรกเพราะเกรงความไม่ปลอดภัยจากการฉวยโอกาสก่อการร้าย ขณะบางประเทศมีข้อห้ามรับของฟรีใดๆจากทุกประเทศในโลก...ทำเอาเจตนาคติจิตอาสา “ไอ้บ้านนอก” บางเสร่ รู้สึกแปลกๆอยู่เหมือนกัน?นี่คือแก่นแท้ “เฟรนด์ชิพ การ์เด้น”...“สวนของขวัญ” อันเป็นมิ่งมิตรประเทศไทย."},
{"id": 681, "title": "สงครามแชตบอตอัจฉริยะ AI", "highlight": "วันเสาร์สบายๆวันนี้เราไปคุยกันถึง แชตบอตอัจฉริยะ ChatGPT ที่กำลังโด่งดังกันนะครับ ChatGPT ไม่เพียงโด่งดังแต่ยังสร้างความสั่นสะเทือนต่อบริษัทเทคโนโลยียักษ์ใหญ่ทุกแห่ง ChatGPT เป็นผลงานของสตาร์ตอัพที่ชื่อ OpenAI ภายใต้การสนับสนุนทางการเงินจาก Microsoft บริษัทซอฟต์แวร์ยักษ์ใหญ่ของโลก ล่าสุด ไมโครซอฟท์ได้เพิ่มเงินสนับสนุนโอเพ่นเอไอเป็น 10,000 ล้านดอลลาร์ ChatGPT เปิดตัวในเดือนพฤศจิกายน 2565 เพียงสองเดือนก็มีผู้เข้าใช้บริการกว่า 100 ล้านราย ทุกวันจะมีผู้เข้าใช้บริการแชตจีพีทีกว่า 25 ล้านราย ส่งผลให้เกิด “สงครามแชตบอตอัจฉริยะ AI” ระหว่างบริษัทเทคโนโลยียักษ์ใหญ่ขึ้นมาทันที ไม่ว่าจะเป็น Google เจ้าพ่อเสิร์จเอนจินอันดับหนึ่งของโลก ไป่ตู้ (Baidu) บริษัทเสิร์ชเอนจินยักษ์ใหญ่ของจีน", "content": "แชตบอต (Chatbot) เป็น โปรแกรมคอมพิวเตอร์ หรือ ปัญญาประดิษฐ์ ที่ถูกสร้างขึ้นมาเพื่อสนทนาโต้ตอบกับผู้ใช้บริการในรูปแบบ ตัวอักษร (text) และ เสียง (speech) แบบเรียลไทม์ โดยใช้ เทคโนโลยีปัญญาประดิษฐ์ (Artificial Intelligent-AI) ส่วนใหญ่ใช้ในด้านการตลาดแต่ ChatGPT ที่ OpenAI พัฒนาขึ้นมาด้วย Generative AI ปัญญาประดิษฐ์ที่สามารถสร้างชุดข้อมูลใหม่จากข้อมูลเดิมที่มีอยู่ ทั้ง การประมวลผล รูปภาพ ข้อความ เสียงดนตรี ทำให้ ChatGPT สามารถสร้างผลงานหรือสิ่งประดิษฐ์ชิ้นใหม่จากข้อมูลเดิม สร้างนวัตกรรมใหม่ที่คล้ายรูปแบบชิ้นงานเดิม แต่ไม่ใช่การทำซํ้า โดยมีเอกลักษณ์เฉพาะตัว เช่น การสร้างเนื้อหา การผลิตวิดีโอ การวิจัย สามารถตอบคำถามกับมนุษย์ได้อย่างเป็นธรรมชาติและลื่นไหลเหมือนพูดกับคนจริง ช่วยประหยัดเวลาในการ ทำงานมากขึ้น ChatGPT ยังเสริมความฉลาดของแชตบอตด้วยเทคโนโลยี Deep Learning การเรียนรู้เชิงลึกแบบอัตโนมัติของไมโครซอฟท์ จึงฉลาดลํ้าหลังจากที่ OpenAI ปล่อยตัว ChatGPT ออกมาได้สองเดือน พุธที่ 8 กุมภาพันธ์ สัตยา นาเดลลา ซีอีโอไมโครซอฟท์ก็จัดอีเวนต์พิเศษเปิดตัว เครื่องมือค้นหา Bing เสิร์ชเอนจินที่ใช้เทคโนโลยีใหม่ GPT 3.5 เวอร์ชันใหม่ที่มีประสิทธิภาพสูงกว่า ChatGPT ทำให้ Bing สามารถพูดจากับผู้ใช้งานได้โดยตรง สามารถตอบคำถามในหน้าแชตได้เหมือน ChatGPT แต่ดีกว่า โดยใช้ข้อมูลที่เป็นปัจจุบัน ตอบคำถามโดยมีการอธิบายประกอบการเปิดตัวของ ChatGPT และการเปิดตัวเสิร์ชเอนจิน Bing ทำให้เสิร์ชเอนจินยักษ์ใหญ่ของโลกอย่าง อากู๋ Google อยู่นิ่งเฉยไม่ได้ อัลฟาเบธ บริษัทแม่ของ กูเกิล ได้จัดอีเวนต์ออนไลน์ที่กรุงปารีสฝรั่งเศสเมื่อวันพุธที่ 8 กุมภาพันธ์ เปิดตัวแชตบอตปัญญาประดิษฐ์ของกูเกิลชื่อว่า Bard A.I. ระบบค้นหาที่กลั่นกรองข้อมูลที่ซับซ้อนให้อยู่ในรูปแบบที่ย่อยง่าย สามารถเข้าใจภาพรวมได้อย่างรวดเร็ว และเรียนรู้เพิ่มเติมจากเว็บได้ในระหว่างที่กูเกิลกำลังโชว์ความสามารถของ Bard A.I. มีผู้ส่งคำถามเข้ามาถามว่า “ฉันจะสามารถอธิบายการค้นพบครั้งใหม่จากกล้องโทรทรรศน์อวกาศ เจมส์ เว็บให้กับลูกวัย 9 ขวบของฉันได้อย่างไร” จากนั้น Bard A.I. ก็ให้ตอบคำถามคำตอบหนึ่งว่ากล้องโทรทรรศน์อวกาศ เจมส์ เว็บ ใช้ถ่ายภาพดาวเคราะห์นอกระบบสุริยะได้เป็นครั้งแรก ซึ่งเป็นคำตอบที่ผิด ส่งผลให้ หุ้นอัลฟาเบธราคาร่วงคาตาไปทันที 7%นอกจากกูเกิลแล้ว ไป่ตู้ (Baidu) เสิร์ชเอนจินยักษ์ใหญ่จีน ก็ได้เปิดตัว แชตบอต ปัญญาประดิษฐ์ชื่อ Emie bot หรือ Wenxin Yiyan ในภาษาจีนเมื่อวันอังคารที่ 7 กุมภาพันธ์ ไป่ตู้คุยว่า แตกต่างจากโมเดลภาษาอื่นๆ เป็นการรวมความรู้ที่กว้างขวางเข้ากับข้อมูลจำนวนมหาศาล ทำให้สามารถสร้างภาพยนตร์ทั้งเรื่องได้เลยทีเดียวสงครามเทคโนโลยี AI กำลังเริ่มขึ้นแล้ว เทคโนโลยีเหล่านี้จะแย่งงานจากคนไปมากมาย อาทิ การเขียนข่าว บทความ งานวิจัย คลิปวิดีโอ ภาพยนตร์ ไปจนถึง การสร้างงานศิลปะ สุดท้ายจะส่งผลให้คนตกงานมากมายในอนาคต และลามไปถึง ความปลอดภัย และ ความเป็นส่วนตัวของมนุษย์ ที่จะถูก AI รุกรานจนไม่เหลือที่ยืนเหมือนในหนังไซไฟ.“ลม เปลี่ยนทิศ”"},
{"id": 674, "title": "\"นันทมาลี ภิรมย์ภักดี\" จัดกาลาดินเนอร์ฉลอง 10 ปี FOCT รวมตัวมหาเศรษฐีรักรถ", "highlight": "เพราะคนส่วนใหญ่มักมองเหมาเข่ง เหมือนที่ชอบมองลูกคนรวย ว่า มีพ่อชื่อ ธนินท์ เจียรวนนท์ ย่อมทำให้ชีวิตลูกสาวคนเดียว ทิพพาภรณ์ อริยวรารมย์ ต้องเลิศลอย ไม่ต้องเหนื่อยยาก ก็สุขสบายได้ทั้งชาติ แต่คนใกล้ตัว ผู้ร่วมงาน และคนที่ได้รู้จัก จะต้องเปลี่ยนความคิด เมื่อพบตัวจริง คุณบี–ทิพพาภรณ์ ว่าเป็นลูกสาวเจ้าสัวติดอันดับบิลเลียนแนร์โลก ที่เรียบง่าย อย่าหวังจะได้เห็นหรือได้ยินการอวดความหรูแพง", "content": "คุณบี เล่าสนุกๆว่า จำความได้ตั้งแต่เด็กว่า เป็น “ลูกคนขายไข่” เพราะเวลามีงานโรงเรียนทีไรคุณพ่อจะส่งไข่มากมายไปช่วยโรงเรียน พอ คุณบี ทำโปรเจกต์ของตัวเอง คือ ดีทีจีโอ คอร์ปอเรชั่น จำกัด (DTGO) จึงตามรอยบิดา โดยส่งไข่ไปช่วยโรงเรียนและชุมชนเสมอ และจากโปรเจกต์ “จิ๋วๆของบี” ที่ เจ้าสัวธนินท์ เรียกอย่างเอ็นดูลูกสาว วันนี้ DTGO ก็เติบโตมั่นคง ที่สำคัญคือ ตรงตามปณิธานแน่วแน่ ที่จะทำธุรกิจควบคู่กับดำเนินงานเพื่อสังคม ให้ ดีทีจีโอ เป็น “องค์กรสากล อมตะ” ที่สร้างและส่งต่อคุณค่าให้สังคมอย่างยั่งยืน (ซึ่งตอนแรกๆ คนที่ได้ยินแนวคิดล้ำๆของ คุณบี ต่างแอบคิดว่ายาก หรือไม่น่าทำได้ เพราะคิดดีเกินไป จนอาจทำให้ธุรกิจไม่มีกำไร)--จึงทำให้ คุณบี ภูมิใจสุดๆ ที่ล่าสุด DTGO ได้เป็นหนึ่งใน “World’s Most Ethical Companies 2022” เพราะเป็น จริยธรรม– Ethical ที่ คุณบี คิดเอง เขียนเอง เพื่อเป็นแนวทางใช้ชีวิตของสมาชิกองค์กร ปั้นมาจน DTGO โปรเจกต์จิ๋วๆของบี เติบโตเป็นองค์กรใหญ่ มีมูลค่าเกินสามแสนล้าน แต่ คุณบี ยังบอกเสมอว่ากำลังเรียนรู้ โดยมีกำลังใจจากบิดา และเวลา คุณบี เกิดไอเดียบรรเจิดจินตนาการ เพริศแพร้ว คนที่ยอมคุยด้วย รับฟังจนถึงสว่าง ก็คือสามี ดร.แตน–ชวัลวัฒน์ อริยวรารมย์ ทำให้ คุณบี บอกว่า “ขอบคุณ ที่มารักบี”--ซึ่งไม่ว่าปีไหน ก็ไม่ต้องอาศัยบรรยากาศวาเลนไทน์และกุหลาบแดงเลย.@@@@@@อีกกลุ่ม เป็นการรวมตัวกันอีกครั้งของเศรษฐีมหาเศรษฐีรักรถกลุ่มเล็กๆ ซึ่งได้แบ่งปันทำประโยชน์ช่วยเหลือสังคมกันมาตลอด กับ Ferrari Owners Club Thailand (FOCT) โดยในโอกาสที่ค่ายรถซุปเปอร์คาร์ คาวาลลิโน มอเตอร์ฯ นำ เฟอร์รารี เข้ามาเมืองไทย ซึ่งครบทศวรรษในปีนี้ นันทมาลี ภิรมย์ภักดี จึงจัดกาลาดินเนอร์ “SERATA DI GALA FOCT” ฉลอง 10 ปี Ferrari Owners Club Thailand ที่ Capella Bangkok ซึ่งมีสมาชิกเจ้าของเฟอร์รารี ในปัจจุบันกว่า 100 คน 100 กว่าคัน ร่วมงาน อาทิ คุณบูม–พ.ต.อ.อภิเนสภ์ พรพิบูลย์ ประธานชมรม FOCT วรวุฒิ ภิรมย์ภักดี, สราวุธ เสรีธรณกุล, ดร.ดวงฤทธิ์ เบ็ญจา ธิกุล ชัยรุ่งเรือง, จิรวรรณ ชัยรุ่ง เรือง, ดร.ชิ–ชินพล– คุณแคท–ธีรรัตน์ จงประเสริฐ, ดร.ไก่–เทอดศักดิ์ บุญทศ, ดอยธิเบศร์ ดัชนี, จาตุรนต์– มณีรัตน์ หิมะทอง คำ, คุณโจ้–โชติกร ปัญจทรัพย์ฯลฯ และเหล่าภรรยาที่สวยกันไม่ยั้งในงาน คุณแม่บิ๋ง–นันทมาลี ให้ น้องบีม–วรณัน ภิรมย์ภักดี ลูกสาวสวยวัย 18 ซึ่งเคยได้แชมป์ประกวดร้องเพลงเวทีระดับโลก American Protégé International Vocal Competition 2018 ประเภท (Broadway/ Musical ) Theatre Repertoire Category รุ่น Junior Category อายุ 11-14 ปี ในเพลง How Far I’ll Go (ในแอนิเมชัน Moana) ประเดิมเพลงแรก และมินิคอนเสิร์ต บุรินทร์ บุญวิสุทธิ์, บอย พีซเมกเกอร์, กานต์ The Parkinson และปลาทอง จากเดอะวอยซ์เพราะไม่ได้จัดงานมา 3 ปี จึงสนุกมาก คุณบูม–พ.ต.อ.อภิเนสภ์ และ คุณชิ–ชินพล Committee Member FOCT กล่าวสั้นๆถึงการที่สมาชิกรักกันเหมือนคนในครอบครัว เพราะทุกคนร่วมมือร่วมใจทำกิจกรรม ทั้งขับรถสนามแข่ง, นัดกินข้าวเช้าวันอาทิตย์เดือนละครั้ง ร่วมทริป คาราวานเฟอร์รารีไปทำประโยชน์ เช่น ทำบุญ บริจาค สิ่งของ ซึ่งทำให้ได้มาพบคุ้นเคยกันในงานเฟอร์รารี คุณบิ๋ง มีรถรุ่นพิเศษ มูลค่ารวมเกือบ 300 ล้าน มาเผยโฉมให้ชื่นชมกันอย่างใกล้ชิด ทั้งรถ Limited Edition อย่างรุ่น LaFerrari สีเหลือง หนึ่งในคันที่แพงที่สุดในประเทศไทยและรถแข่งรุ่นพิเศษอย่าง Ferrari 488 Challenge EVO ซึ่งก่อนนี้ เฟอร์รารีประเทศไทยยังสามารถนำรถ limited edition ซึ่งเป็นรุ่นที่นักสะสมมหาเศรษฐีทั่วโลกต้องการ คือ LaFerrari Aperta (เปิดประทุน) และ LaFerrari Ferrari Daytona SP3 เข้ามาให้นักสะสม ในไทยได้ครอบครองไปแล้ว. โสมชบา"},
{"id": 673, "title": "ดร.ศศมณฑ์ สงวนสิน จัดกิจกรรมบริจาคโลหิตเพื่อถวายเป็นพระราชกุศล", "highlight": "ให้เลือด  -  ดร.ศศมณฑ์ สงวนสิน จัดกิจกรรมบริจาคโลหิตเพื่อถวายเป็นพระราชกุศล โดยมี จันทิมันต์ รุ่งแสง, เปรมทิพย์ กมลศักดิ์กำจร, จิราพร กาญจนพิทักษ์, น้ำค้าง พึ่งทอง, ศิริพร มณีพันธ์ และ พนนีย์ พงศ์สุพัฒน์ มาร่วมงานด้วย ที่ ร.ร.เซนต์ฟรังซีสซาเวียร์คอนแวนต์ วันก่อน.", "content": "คนมีอคติมักเห็นคำเตือนเป็นคำตำหนิ หนังสือพิมพ์ ไทยรัฐ ยักษ์ใหญ่สารพัดสี จำหน่ายมากที่สุดของประเทศ ฉบับประจำวันอาทิตย์ที่ 12 กุมภาพันธ์ 2566 \"ธนูเทพ\""},
{"id": 671, "title": "การไฟฟ้าเปิดพื้นที่ให้ประชาชน เดิน วิ่ง ปั่นจักรยาน รอบพื้นที่ กฟผ. ทั่วประเทศ", "highlight": "การไฟฟ้าฝ่ายผลิตแห่งประเทศไทย (กฟผ.) เปิดตัว EGAT Bike and Run Series 2023 “Healthy for ALL” ควบรวมงานเดิน-วิ่ง และปั่นจักรยาน 8 เส้นทาง รอบพื้นที่ กฟผ. ทั่วประเทศ เอาไว้เรียบร้อยแล้ว โดย สุชีพ มีถม ผู้ช่วยผู้ว่าการ กฟผ. แจกแจงรายละเอียด ปีนี้ กฟผ.ได้รวมกิจกรรมเดิน-วิ่ง และปั่นจักรยาน รอบพื้นที่เขื่อนและโรงไฟฟ้า ที่ กฟผ.จัดตลอดทั้งปีทั่วไทย มารวมอยู่ภายใต้โครงการ EGAT Bike and Run Series 2023 “Healthy for ALL” เป็นครั้งแรก เพื่อยกระดับนักกีฬาในภูมิภาคและส่งเสริมให้ประชาชนหันมาออกกำลังกายเพื่อสุขภาพที่ดี สร้างภูมิคุ้มกันโรค", "content": "นอกจากนี้ยังเปิดโอกาสให้นักวิ่งนักปั่นที่เข้าร่วมแข่งขันในโครงการนี้ตั้งแต่ 2 สนามขึ้นไป ได้สะสมจุดเช็กอิน เพื่อรับรางวัลสุดพิเศษจาก กฟผ. โดยยิ่งเข้าร่วมกิจกรรมมาก สะสมจุดเช็กอินมาก ยิ่งได้รับรางวัลมากหลังจากประเดิมสนามแรกกับการแข่งขัน โขง ชี มูล วิ่งเรืองแสง ที่เขื่อนสิรินธร จังหวัดอุบลราชธานี ไปแล้ว ยังมีอีก 7 สนามให้ได้ท้าทายกัน ไม่ว่าจะเป็นจักรยานเขื่อนภูมิพลเสือหมอบ เสือภูเขา สิงหาพาแม่เที่ยว @เขื่อนภูมิพล จังหวัดตาก วันที่ 19 ส.ค. 2566, แม่เมาะฮาล์ฟมาราธอน @กฟผ.แม่เมาะ จังหวัดลำปาง วันที่ 14-15 ต.ค. 2566, เดิน-วิ่งการกุศล SRINAGARIND DAM CHARITY RUN for FunD 2023 @เขื่อนศรีนครินทร์ จังหวัดกาญจนบุรี วันที่ 12 พ.ย.2566เดิน-วิ่งเขื่อนสิริกิติ์ @เขื่อนสิริกิติ์ จังหวัดอุตรดิตถ์ วันที่ 19 พ.ย.2566, วิ่งการกุศล Samngao Hospital Mini Marathon @เขื่อนภูมิพล จังหวัดตาก วันที่ 26 พ.ย. 2566, โคราชฮาล์ฟมาราธอนลอยฟ้า @โรงไฟฟ้าลำตะคองฯ จังหวัดนคร ราชสีมา วันที่ 2-3 ธ.ค.2566 และ วิ่งทะลุสายหมอก & ปั่นกินลม นอนเต็นท์ชมดาว @เขื่อนวชิราลงกรณ จังหวัดกาญจนบุรี วันที่ 16-17 ธ.ค.2566ขอเชิญชวนนักวิ่งนักปั่น ตลอดจนผู้สนใจร่วมกิจกรรมแข่งขัน ร่วมออกกำลังกาย เพื่อสุขภาพที่ดี แบบซีรีส์ รายละเอียดเพิ่มเติมติดต่อสอบถามได้ที่ 0-2436-3046 ฟ้าคำรามsocialfox@hotmail.com"},
{"id": 669, "title": "พระธรรมโพธิวงศ์ เป็นประธานทำบุญวันคล้ายวันเกิด นันทา เด่นชัยประดิษฐ์", "highlight": "ทำบุญต่างแดน  -  พระธรรมโพธิวงศ์ หน.พระธรรมทูตสายอินเดีย-เนปาล เป็นประธานทำบุญวันคล้ายวันเกิด นันทา เด่นชัยประดิษฐ์ มี ดำฤทธิ์ วิริยะกุล, เด่นชัย เด่นชัยประดิษฐ์ ร่วมพิธีที่วัดไทยพุทธคยา.", "content": "ผู้แทนการค้าไทย ผนึกกำลังนำบีโอไอ และผู้แทนหน่วยงานไทย ส่งเสริมชักจูงการลงทุนที่ซีแอตเติลและซานฟรานซิสโก สิ้นสุดเมื่อวันที่ 4 ก.พ.ที่ผ่านมา นับว่าประสบความสำเร็จในการสร้างความเชื่อมั่นแก่นักลงทุน ที่จะมาลงทุนในไทยหลายด้านม.ล.ชโยทิต กฤดากร ผู้แทนการค้าไทย เลขาธิการ BOI ผู้แทน สลน. กฟผ. ปตท. รวมทั้ง จักร บุญ–หลง ที่ปรึกษา สนง.ผู้แทนการค้าไทย ธานี แสงรัตน์ ออท. ณ กรุงวอชิงตัน ดี.ซี. และ ต่อ ศรลัมพ์ กสญ. ณ นครลอสแอนเจลิส เข้าร่วมด้วย ฟาบีโอ จินดา กงสุลใหญ่ ณ นครนิวยอร์กได้มอบเกียรติบัตร “Certificate of Appreciation” ให้แก่ สุจิตรา ปาลีวงศ์ ประธานศูนย์วัฒนธรรมไทยแห่งรัฐนิวยอร์ก และประธานผู้บริหาร บริษัท ปาลีวงศ์ เทรดดิ้ง จำกัด และ สล้าง นิพิฐกุลทอง นักธุรกิจชื่อดังในนิวยอร์ก ในโอกาสที่ทั้ง 2 คนได้ให้การสนับสนุนกิจกรรมของสถานกงสุลใหญ่ฯ ในการจัดงานเลี้ยงรับรองวันชาติที่ผ่านมายอมให้สัมภาษณ์รายการ “เจาะใจ” ทาง MCOT คิด ฉัตรประภาชัย ผช.นายอำเภอ (เชอรีฟฟ์) นครลอสแอนเจลิส รัฐแคลิฟอร์เนีย คนช่วยงานชุมชนไทยมากมายครูแซม–ชูเกียรติ เพชรฉลู ครูอาสาดนตรีไทยวัดไทย แอลเอ ต้องกลับไปรักษาตัวที่เมืองไทย ท่านเจ้าคุณเริ่ม–พระวิเทศกิตติคุณ และ สมชาย ไทยทัน กก.วัด พร้อมคณะครูและผู้ปกครอง รวมน้ำใจมอบเงินช่วยจำนวนหนึ่ง งานไทยทาวน์ที่ซิดนีย์ อาทิตย์ที่แล้ว ธนาวรรณ โรจนเวทย์ นายกสมาคมนักธุรกิจไทย และทีมงานสุดปลื้ม มีคนเข้าชมงานมากเกินคาดได้ เจริญ กุลีช่วย นายกสมาคมชาวปักษ์ใต้ นำทีมมวยไทยมาไหว้ครูโชว์และการแสดงอื่นๆมาโชว์งานเดียวกันนี้ “เชอรี่” เจ้าแม่ความงามซิดนีย์แต่งชุดไทย และเพื่อนๆอีกหลายคนรำโชว์หน้าคณะกลองยาวทำให้บรรยากาศในงานมีสีสันขึ้น และโปรโมตท่องเที่ยวไทยเต็มตัว ทองบ่อ แก้วสะเทือน ราษฎรอาวุโสที่ซิดนีย์ จูงมือภรรยากลับเมืองไทยเยี่ยมพี่น้องและเพื่อนฝูงที่ไม่ได้พบกันนานหลายปีมิสเตอร์แบล็กthaioversea2@gmail.com "},
{"id": 664, "title": "พร้อมสู้ศึกระดับโลก", "highlight": "ค่ายไทยฮอนด้า ผู้ผลิตและจัดจำหน่ายรถจักรยานยนต์ฮอนด้าในประเทศไทย ยังคงเดินหน้ารุกเข้มมอเตอร์สปอร์ต ในฐานะที่เป็นผู้นำวงการมอเตอร์สปอร์ตไทย", "content": "ล่าสุดได้ประกาศแผนมอเตอร์สปอร์ตปี 2023 มุ่งเน้น พัฒนาศักยภาพนักบิดและ ทีมแข่งวางเป้าหมายในระดับโลกภายใต้โครงการ “ฮอนด้า เรซ ทู เดอะ ดรีม” เข้าสู่ปีที่ 7 ยังคงสานต่อโรดแม็ปการพัฒนานักแข่งอย่างเป็นระบบ เพื่อเป้าหมายผลักดันนักแข่งไทยสู่การแข่งขันโมโตจีพี ภายในปี 2025 “ชิเกโตะ คิมูระ” ประธานกรรมการบริหารค่ายไทยฮอนด้า ประกาศลั่นว่า แผนงานมอเตอร์สปอร์ตของไทยฮอนด้าในปี 2023 ยังคงสานต่อนโยบายการยกระดับศักยภาพทีมแข่งและนักบิดไทยไปสู่เวทีระดับโลกอย่างต่อเนื่อง ภายใต้แนวคิด “Don’t Limit Your Challenges, Let’s Challenge Your Limit”“ในปีนี้ได้เพิ่มความท้าทายใหม่ในทุกระดับการแข่งขัน สู่เป้าหมายผลักดันนักแข่งไทยสู่เวิลด์กรังด์ปรีซ์ รุ่นโมโตจีพี ในปี 2025 เราจึงวางแผนให้นักแข่งแต่ละคนได้รับความท้าทายในรายการที่สูงขึ้น เพื่อให้โอกาสนักแข่งได้ใช้ศักยภาพ ความสามารถ และท้าทายลิมิตตัวเองอย่างเต็มที่”โดย “ก้อง สมเกียรติ จันทรา” นักบิด คนแรกของไทยที่คว้าชัยเวิลด์กรังด์ปรีซ์ และเจ้าของรางวัล นักกีฬาอาชีพชายดีเด่นจากการกีฬาแห่งประเทศ ไทย มีเป้าหมายที่จะคว้าท็อปไฟว์ให้ได้ใน “โมโตทู เวิลด์ แชมเปียนชิป”ขณะเดียวกัน ยังส่ง “ก๊องส์ ธัชกร บัวศรี” อีกหนึ่งดาวรุ่งที่มีผลงานโดดเด่นในการแข่งขันระดับเยาวชนโลก ให้ลงประเดิมในรายการ “โมโตทรี เวิลด์ แชมเปียนชิป” ถึง 4 สนามนั่นหมายความว่าในปีนี้แฟนชาวไทยจะได้เชียร์นักแข่งไทยพร้อมกันทั้ง 2 รุ่น คือ โมโตทู และโมโตทรี ในรายการ “ไทยจีพี” ที่ประเทศไทยอย่างแน่นอนนอกจากนั้นยังเดินหน้าผลักดันนักบิดรุ่นใหม่ในระดับเอเชีย เพิ่มความท้าทายในทุกรายการแข่งขัน ตั้งเป้าพัฒนาศักยภาพตามรอยรุ่นพี่ส่วน “ไทยแลนด์ ทาเลนต์ คัพ” ปีที่ 7 เวทีขับเคี่ยวของเหล่านักแข่งดาวรุ่งที่มีพรสวรรค์ ที่ได้รับการยอมรับจากนานาประเทศ ได้คัดเลือกนักแข่งเยาวชนไทยจากโครงการ ฮอนด้า อะคาเดมี่ 2022 จำนวน 10 คน ที่จะได้เพิ่มประสบการณ์ขับขี่ระดับนานาชาติ“ในภาพรวมของแผนงานมอเตอร์สปอร์ตของฮอนด้าปีนี้ ทั้งนักแข่ง และทีมช่าง จะได้รับโอกาสในการพัฒนาในหลายๆด้านอย่างเป็นรูปธรรม เข้มข้น และท้าทายมากยิ่งขึ้น”.เกสตาโปgestapone@thairath.co.th  "},
{"id": 667, "title": "กูรูตัวจริง", "highlight": "พลันที่ “บิ๊กตู่” พล.อ.ประยุทธ์ จันทร์โอชา นายกรัฐมนตรีได้รับทราบข้อมูลจากคณะของสภามวยโลก (WBC) ซึ่งนำโดยมัวริซิโอ สุไลมาน ประธานใหญ่ ที่ทำเนียบรัฐบาล เมื่อวันก่อน เกี่ยวกับการที่มีองค์กร หนึ่งอ้างสิทธิในการควบคุมกีฬามวยไทย แต่เพียงผู้เดียวทั่วโลกและระบุว่ารัฐบาลไทยให้การสนับสนุน", "content": "“ลุงตู่” ก็ได้ปฏิเสธว่าไม่เป็นความจริง มวยไทยเป็นกีฬาประจำชาติไทยและเป็นมรดกทางวัฒนธรรมของไทย เป็นของคนไทยทุกคน และไม่มีองค์กรใดจะมาอ้างสิทธิเป็นเจ้าของได้ จึงได้สั่งการให้ผู้ว่าการ กกท. ดร.ก้องศักด ยอดมณี ไปแก้ปัญหาอย่างเด็ดขาด โดยเร็วที่สุดเรื่องนี้นับว่าดูจะสอดรับและไปในทิศทางเดียวกับที่ก่อนหน้านี้อดีตครูของนายกรัฐมนตรี พล.อ.เกษม นภาสวัสดิ์ ในฐานะนายกสมาคมกีฬามวยไทยอาชีพโลก ซึ่งท่านมีประสบการณ์ตรงโดนมา กับตัวเองเมื่อครั้งจะไปจัดกิจกรรมมวยไทยที่กรุงปักกิ่ง ของจีน เมื่อปี 2562 โดยก่อนที่จะมีการแถลงข่าวทางจีนได้แจ้งยกเลิกกับทางสมาคม โดยให้เหตุผลว่าทางสหพันธ์มวยไทยนานาชาติ “อิฟมา” ได้สั่ง ห้ามจัดกิจกรรมเกี่ยวกับมวยไทยองค์กรอื่น“คุณครูนายก” ยังมีการระบุด้วยว่า มีอีกหลายประเทศที่มีประเด็นในลักษณะเดียวกันนี้ปี 2565 อิฟมาและเครือข่ายได้รับงบประมาณจาก กองทุนพัฒนาการกีฬาแห่งชาติ ไปกว่า 270 ล้านบาท อันเป็นประเด็นที่ค้างคาใจของสมาคมกีฬามากมาย หลายสมาคมได้รับการจัดสรรน้อยนิด หรือบางแห่งบางแผนงานก็ไม่ได้เลย และปีนี้ก็ยังมีการขออีกราวๆ 300 ล้านบาท ซึ่งอยู่ระหว่างการดำเนินงานมีการตั้งคำถามมากมาย ประเด็นหนึ่งคือการตรวจสอบว่าใช้อะไร ใช้อย่างไร “รัฐไทย” ในฐานะที่เป็นผู้ให้งบและงบดังกล่าวแม้เป็นเงินกองทุนฯ ซึ่งมาจากภาษีสรรพสามิต ยังไงก็ต้อง ถือว่าเป็น “เงินหลวง” ไม่ว่าจะเป็นรูปแบบไหน ก็ตาม ย่อมต้องสามารถตรวจสอบได้บ้างก็ว่าดูได้เฉพาะที่ใช้ทำกิจกรรมในเมืองไทย ส่วนเงินที่ไหลออกและไปใช้ในต่างแดนไม่สามารถตรวจสอบเข้าไปดูรายละเอียดได้ นั่นจึงเป็นประเด็น หากมีขีดเส้นใต้ว่า “หากมี” การทุจริตคอร์รัปชัน มีการกินหัวคิว จะเป็น 20, 25 หรือเกิดอ้างถึงผู้หลัก ผู้ใหญ่แล้วตัด 50 ไปเฉยๆ หรือเกิดมีใครเข้าไปบริหาร จัดการเองในบางโครงการแล้วอ้าง “อิฟมา” ด้วย ตรวจสอบไม่ได้ก็ยิ่งหนักเข้าไปใหญ่แล้วอย่างนี้ใครจะตรวจสอบได้ หรือปล่อยผ่านๆไป นั่นจึงต้องรอผู้รู้ ผู้มีอำนาจหน้าที่ในการตรวจสอบจะให้ความสนใจและให้ความกระจ่างต่อ วงการกีฬาไทยที่สำคัญจะไม่เป็นผลดีต่อ “อิฟมา” และ กองทุนฯ เองด้วยซ้ำ หากไม่มีการตรวจสอบ ตรวจสอบ ไม่ได้ หรือไม่มีการแสดงบัญชี รายละเอียดในการ จับจ่ายใช้สอยกับเงินงบประมาณของไทยให้คนไทย ได้รับทราบ จะเป็นมุมมองด้านลบติดตัวตลอดไป บั่นทอนเป้าหมายมวยไทยไปโอลิมปิก แต่กลายเป็นว่าระหว่างทางมีเงินตกหล่นเรี่ยราด สุดท้ายจะไป ไม่ได้ไป ไม่รู้ แต่มีคนได้ประโยชน์มากมาย ย่อมไม่ดีไม่งามเมื่อพูดถึง “อิฟมา” ก็ต้องนึกย้อนไปถึง “บิ๊กโด่ง” พล.อ.อุดมเดช สีตบุตร อดีต ผบ.ทบ. และ รมช.กลาโหม ซึ่งถือเป็นนายทหารสุภาพบุรุษแห่งกองทัพไทย ท่านได้เข้ามาเป็นรองประธานอิฟมาในช่วงเวลาสั้นๆ และรวมถึงนายกสมาคมสหพันธ์มวยไทยอาชีพโลก ซึ่งเป็นหนึ่งในองค์กรมวยไทยเครือข่ายของอิฟมาในเมืองไทย ถือเป็นเรื่องน่าเสียดายที่คนดีๆเช่นนี้อยู่ไม่ได้ ต้องลาออกไป ทั้งๆที่ถูกวางตัวให้มาขับเคลื่อน มวยไทยไปโอลิมปิกโครงข่ายมวยไทยกับอิฟมานั้นดูจะมีความ ซับซ้อนไม่น้อยแต่จะซับซ้อนอย่างไร โปรดรับทราบ เราก็มี ผู้รู้เรื่องมวยไทยดีอยู่ในกองทุนพัฒนาการกีฬาแห่งชาติ ไม่ว่าจะเป็น ผจก.กองทุน สุปราณี คุปตาสา ซึ่งเคย เป็นเลขาสมาคมสหพันธ์มวยไทยอาชีพโลกที่จดทะเบียน จัดตั้งที่ จ.ปัตตานี เมื่อเดือน ส.ค.ปี 2561 มาแล้ว รวมถึงรอง ผจก.กองทุน ชนาสิน สิมะดำรงค์ เลขาธิการ สมาคมเดียวกันนี้ ในยุคที่มีการจดทะเบียนเปลี่ยนแปลงกรรมการสมาคมเมื่อ 5 พ.ย.2563 สมัยที่ พล.อ.อุดมเดช เป็นนายกนั่นแหละท่านรอง ผจก.กองทุนฯ ก็ถือเป็นผู้มีคุณภาพคับแก้ว นอกจากเชี่ยวชาญด้านการเงินและบัญชี ได้เข้ามาเป็นอนุกรรมการบางคณะของ กกท. นานพอควรแล้ว เท่าที่เห็นผ่านๆตาตั้งแต่ มิ.ย.2562 ก็มีรายงานการประชุมปรากฏออกมา แรกๆยังไม่มี ตำแหน่งในกองทุนฯ แต่นับเป็นคนสนิทของ ผจก.กองทุนมาก่อน คนในการกีฬาแห่งประเทศไทยเห็นเดินหอบข้าวของพะรุงพะรังอยู่ข้างๆจนชินตาคุ้นเคยกันดี จนในที่สุดก็ได้เข้ามาทำงานอย่างเป็นทางการในกองทุนฯไม่เท่านั้นท่านยังมีประสบการณ์ที่น่าทึ่งอีก เป็นถึงกรรมการผู้มีอำนาจใน บริษัท สหพันธ์มวยไทย อาชีพโลก จำกัด ด้วย ซึ่งชื่อก็คล้ายๆกับสมาคมสหพันธ์มวยไทยอาชีพโลกนั่นแหละ สงสัยคงจะชอบ ชื่อนี้ ต่างกันที่จดกับ ก.มหาดไทย ในนามสมาคม แต่จดทะเบียนบริษัททำธุรกิจกับทาง ก.พาณิชย์ กลัว ก็เพียงคนจะสับสนว่าอะไรสมาคม อะไรบริษัทนี่แหละและบริษัทดังกล่าวยังไปจดเป็นเจ้าของเครื่องหมาย OSM หรือ ONE STANDARD MUAYTHAI ด้วย ซึ่งจะหมดอายุในวันที่ 3 ธ.ค.2573 ไม่รู้ว่าคนมวย เคยเห็นหรือคุ้นหูกันบ้างรึเปล่า2 คีย์แมนกองทุนฯ ถือเป็นกูรู น่าจะชี้แนะ หรือหาช่องให้เกิดการตรวจสอบได้ เพื่อความโปร่งใสมวยไทยไปโอลิมปิก มวยไทยซอฟต์เพาเวอร์ สวยหรู และหอมหวานจริงๆเลย...“เบี้ยหงาย”"},
{"id": 655, "title": "พระสมเด็จวัดระฆัง กรณีลงทองร่องชาด", "highlight": "สมเด็จวัดระฆังพิมพ์ใหญ่ องค์นี้เคยเขียนลงไปแล้ว...ในสภาพลงรักปิดทองถูกใช้ช้ำชุ่มเหงื่อไคล...เจ้าของทนดูสภาพเดิมไม่ได้ ล้างคราบไคลออก เหลือให้เห็นสภาพใหม่...แล้วส่งภาพมาให้วิจารณ์", "content": "โชคดียังมีภาพดิบๆเดิมๆ เทียบเคียง...จึงพบความแปลกใหม่...สีรักดำๆด้านๆ เมื่อถูกล้างออก ทำให้เห็นผิวรักชั้นใน สีแดงสดใส เหมือนสีชาด แต่งแต้มประปรายไปทั่วทั้งองค์สีแดง แดงเหมือนชาด...นี้ ย้อนไปเมื่อสักสองสามปีที่แล้ว มีสมเด็จวัดระฆังพิมพ์ใหญ่ องค์ปกหนังสือเล่ม ของ เช็ง สุพรรณ สร้างข่าวสะเทือนวงการ เปลี่ยนมือไปอยู่กับใครก็ไม่รู้ ราคาถึง 60 ล้านข่าวเล่าว่า ต้า บางแค เปลี่ยนมือให้ กำนันมานะ 28 ล้าน และเช็ง สุพรรณ รับช่วงต่อไปด้วยราคา 40 ล้านความแตกตื่นของวงการ ไม่เพียงเรื่องราคา ยังมีเรื่องสภาพขององค์พระ นอกจากเป็นแม่พิมพ์พิมพ์ใหญ่ แบบเขื่อง ติดพิมพ์คมลึกชัด มาตรฐานคุ้นตา รักทองที่ลอกออกบ้างแล้ว...ส่วนที่ติดขอบข้าง เห็นเป็นสีแดง แดงฉาน เหมือนสีชาดรักดำหนาที่เห็นด้านหน้า ด้านหลัง...ยังเหลือให้เห็นเป็นเนื้อรักดำ แบบทั่วไป แต่บางส่วนที่เหลือเป็นเนื้อส่วนในของรักดำ...เห็นเป็นสีแดง...ยืนยันข้อสมมติฐาน รักดำ หรือรักน้ำเกลี้ยงนั้น แท้จริงเป็นเนื้อรักเดียวกันความต่างสี ที่เห็นด้วยตา เกิดจากสภาพความหนา บาง รักหนาเห็นเป็นสีดำ รักบางปานกลาง เห็นเป็นสีแดงแกมน้ำตาล และ...ฝ้ารักชั้นในสุด...เป็นสีแดง แดงสดใส สีเดียวข้อประจักษ์ ข้อนี้ จึงต้องหันไปทบทวนทฤษฎี ตรียัมปวาย...ในปริอรรถาธิบายแห่งพระเครื่อง เล่มพระสมเด็จฯครูบอกไว้ว่า การร่องชาด ตามภาษาช่าง หรือการลงชาด ภาษาชาวบ้าน...นั้น ในพระสมเด็จวัดระฆัง มีเพียงพิมพ์ปรกโพธิ์ แม่พิมพ์ฐานแซม องค์เดี่ยวหรือชุดเดียว ปรกโพธิ์ องค์ร่องชาด ที่ครูถ่ายให้ดูเป็นองค์ครู เป็นพระที่เจ้าสัวสอน ผู้ที่ศรัทธาสมเด็จฯมาก นำมาติดแผ่นกระดาน ไว้บนจั่วบ้าน เจ้าสัวตายบ้านถูกรื้อไปกองไว้ในวัดจักรวรรดิ มีคนอยากได้ไปแกะพระสมเด็จออก แต่ก็หักคนฉลาดต้องใช้วิธี เลื่อยกระดานออกตามแนวขอบพระ ฝนไม้กระดาษด้านที่แปะติดออก จนถึงเนื้อพระปรกโพธิ์ องค์นั้น ผู้รู้กระซิบ ผู้ครอบครอง คือองค์ชายใหญ่...ศักดิ์ศรีเจ้าของขนาดนั้น มีเสียงจากเซียนพระบางคนว่า ไม่ถึงพระสมเด็จวัดระฆัง...แต่ดูเหมือนวันนี้ เสียงนี้ซาลงไปแล้วนอกจากปรกโพธิ์วัดระฆังองค์นั้นแล้ว ตรียัมปวาย ฟันธงแรงๆ 99 เปอร์เซ็นต์ ของพระสมเด็จที่ร่องชาด เป็นพระเก๊คนรักพระที่นับถือวิชาตรียัมปวายเป็นสรณะ...ก็ถอดใจ เห็นสมเด็จร่องชาดแดงองค์ไหน ก็วางทันทีจนมาถึงองค์ปกหนังสือ เช็ง สุพรรณ สีแดงฉานเหมือนชาดที่เห็นเต็มตาที่ขอบข้างเป็นประเด็นให้คนรักพระต้องทบทวน พลิกไปดูหนังสือภาพพระสมเด็จ...พบสีแดงเหมือนชาด ในพื้นผนังข้างซ้ายองค์พระ องค์เล่าปี่จึงเริ่มสมมติฐานกันใหม่ สมเด็จวัดระฆังลงรักสีแดงเหมือนชาด...มี และต่อๆมา ก็พบอีกหลายๆองค์ย้อนดูองค์ในคอลัมน์อีกที แม่พิมพ์เป็นแม่พิมพ์เดียวกัน เดาได้ว่า เนื้อครกเดียวกัน ลงรักปิดทองด้วยมือคนเดียวกัน แต่สภาพพระเวลาและสภาพแวดล้อมแตกต่าง ทำให้บางอย่างไม่เหมือนกันหลังองค์นี้มีแค่หลุมร่อง รอยยุบรอยแยกตื้นๆ แต่หลังองค์ดัง เป็นร่องกาบหมากชัดเจนถ้ามีภาพในหนังสือ ดูความเหมือนความต่างเอาไว้...อยากมีสมเด็จวัดระฆังแท้แขวนคอ มีวิธีนี้วิธีเดียว คือดูและดูจนคุ้นตา เรื่องราคา หลายๆสิบล้าน ประวัติพระโลดโผนนั้น คนเป็นพระเขาฟังแล้วหึๆ ฮาๆ...ในใจพระสมเด็จเก๊หรือแท้ ตัดสินกันด้วยประสบการณ์ สายตา และปัญญาเท่านั้นแหละคุณ.พลายชุมพล"},
{"id": 656, "title": "ผบ.ตร.ชู \"หนองบัวลำภูโมเดล\" ต้นแบบชุมชนยาเสพติดยั่งยืน", "highlight": "โศกนาฏกรรม “กราดยิงหนองบัวลำภู” จ.หนองบัวลำภู ส่งผลให้มีผู้เสียชีวิตบาดเจ็บหลายราย ต่อมาคนร้ายใช้อาวุธปืนจบชีวิตที่บ้านพัก ประวัติอดีตตำรวจก่อเหตุเสพยาเสพติดถูกไล่ออกและข่าวระบาดยาเสพติดในพื้นที่ พล.ต.อ.ดำรงศักดิ์ กิตติประภัสร์ ผบ.ตร. ริเริ่มนำร่องโครงการ “หนองบัวลำภู ต้นแบบจังหวัดสีขาวปลอดยาเสพติดครบวงจร” ที่ครอบคลุมมาตรการป้องกัน ปราบปราม บำบัดรักษา และฟื้นฟูสภาพทางสังคม", "content": "มอบ พล.ต.อ.ชินภัทร สารสิน รอง ผบ.ตร. และ พล.ต.ท.ภาณุรัตน์ หลักบุญ ผู้ช่วย ผบ.ตร. รับผิดชอบโครงการ ผบ.ตร. ลงพื้นที่ติดตามโครงการต่อเนื่อง คาดหวังทำให้พื้นที่ปลอดยาเสพติดและลดความหวาดกลัวพล.อ.ประยุทธ์ จันทร์โอชา นายกรัฐมนตรี มีมติ ครม.ให้ จ.หนองบัวลำภู เป็นโมเดลต้นแบบแก้ปัญหายาเสพติด ทำโครงการ “หนองบัวลำภูต้นแบบจังหวัดสีขาว” ผวจ.หนองบัวลำภู เป็นประธานร่วมกัน ฝ่ายปกครอง ตำรวจ ทหาร สาธารณสุข มีผลการปฏิบัติตามมาตรการป้องกันและแก้ปัญหายาเสพติด เร่งด่วน 3 เดือน ตามแนวทาง “หนองบัวลำภูต้นแบบจังหวัดสีขาว” 1.การแก้ไขปัญหาด้วยแนวคิด Change for Good โดย “5 เสือพาพี่น้องทำความดี” ทั้งระดับจังหวัด อำเภอ ตำบล หมู่บ้าน 2.จัดทำตู้ราชสีห์ ผ่านระบบ QRCODE กระจายทุกหมู่บ้าน ตลาด ชุมชน สถานที่ราชการในทุกอำเภอ เพื่อประชาชนร้องเรียนร้องทุกข์แจ้งเบาะแส3.จัดชุดกำนัน ผู้ใหญ่บ้าน อสม. รพ.สต. ตำรวจ อาสาตำรวจ และหัวหน้าและคณะกรรมการคุ้ม 5,149 คุ้ม คัดกรองและดูแลผู้ป่วยจิตเวช มี อสม. และ ก.ม.ที่ผ่านการอบรมการดูแลสังเกตผู้ป่วย ทั้งมีทีมผู้พิทักษ์ และชุดนาคาพิทักษ์ เข้าระงับเหตุทันที หากมีผู้ป่วยคลุ้มคลั่ง4.จัดทำ Family folder รวบรวมข้อมูลปัจจัยเพื่อเลิกยาเสพติด ช่วยเหลือและข้อมูลครอบครัว ครอบคลุมทั้งสุขภาพ รายได้ ส่งเสริมบทบาทหมู่บ้านชุมชนมีส่วนร่วม ด้วยกองทุนแม่ของแผ่นดิน 272 กองทุน กองทุนหมู่บ้านยั่งยืน 67 หมู่บ้าน ซึ่งจากการเอกซเรย์ข้อมูลในพื้นที่พบผู้เสพ 2,044 คน ผู้ค้า 389 คน ผู้ป่วยจิตเวช 320 คนคัดกรองประชาชนอายุ 12-65 ปี ในชุมชนพบผู้เสพ 701 คน เข้ารับการคัดกรองจำแนกเป็นสีแดงเข้าบำบัดรักษาที่โรงพยาบาล สีเหลือง สีเขียว บำบัดโดยชุมชน ด้านปราบปรามสนธิกำลังตั้งจุดตรวจจุดสกัดถนนสายหลัก 7 จุด ถนนสายรอง 721 จุด สุ่มตรวจ 644 ครั้ง ตรวจพัสดุไปรษณีย์ 6 ครั้ง ขยายผลเครือข่ายยาเสพติดยึดทรัพย์แล้ว 2 คดี และสุ่มตรวจเจ้าหน้าที่รัฐหาสารเสพติด 76 หน่วย 3,783 ราย พบมีสารเสพติด 43 ราย นำเข้าบำบัดรักษามีโครงการชุมชนยั่งยืนที่ประสบความสำเร็จเป็นอย่างดีคือ โครงการชุมชนยั่งยืนบ้านท่าอุทัย ต.อุทัยสวรรค์ อ.นากลาง จ.หนองบัวลำภู เป็นการบูรณาการร่วมกันของตำรวจ ฝ่ายปกครอง สาธารณสุข ชุมชน ท้องถิ่น ประชาชนในพื้นที่และวัดเข้ามามีส่วนในการร่วมกันแก้ปัญหา มีการปูพรมค้นหาผู้เสพในบ้านท่าอุทัย มีผู้เสพสมัครใจเข้าบำบัด 48 ราย คัดกรองเป็นสีแดง 3 ราย นำส่งรักษาที่ รพ.นากลาง สีเหลือง 44 ราย และสีเขียว 1 ราย นำทุกคนเข้าสู่การบำบัดฟื้นฟูตามรูปแบบ CBTx ใช้ชุดปฏิบัติการยั่งยืนจัดกิจกรรมบำบัดในรูปแบบผสมผสานทั้งศาสนาบำบัด อาชีพบำบัดและบำเพ็ญสาธารณ ประโยชน์บำบัด ทำให้สร้างรายได้เสริมหลังฟื้นฟูสำเร็จโครงการประสบความสำเร็จได้ด้วยชุมชนชาวบ้านมีส่วนร่วม ให้กำลังใจสร้างความเชื่อมั่นผู้เสพให้ ลด ละ เลิก ร่วมตั้งฉายา “ผู้กล้าท่าอุทัย” ทำให้ผู้เสพมีกำลังใจ บำบัดฟื้นฟู เป็นคนดีคืนสู่สังคม ใช้ชีวิตร่วมชุมชนได้พล.ต.อ.ดำรงศักดิ์ กิตติประภัสร์ ผบ.ตร. นายสุทธิพงษ์ จุลเจริญ ปลัดกระทรวงมหาดไทย นพ.โอภาส การย์กวินพงศ์ ปลัดกระทรวงสาธารณสุข นายวิชัย ไชยมงคล เลขาธิการ ป.ป.ส. นายสุวิทย์ จันทร์หวร ผวจ.หนองบัวลำภู พล.ต.อ.ชินภัทร สารสิน รอง ผบ.ตร. พล.ต.ท.ภาณุรัตน์ หลักบุญ ผู้ช่วย ผบ.ตร. พล.ต.ต.พงพิพัฒน์ ศิริพรวิวัฒน์ ผบก.ภ.จ.หนองบัวลำภู ลงพื้นที่ตรวจเยี่ยมและติดตามการดำเนินงานตามมาตรการป้องกันและแก้ไขปัญหายาเสพติด จังหวัดหนองบัวลำภู ระยะเร่งด่วน 3 เดือน กับโครงการ “หนองบัวลำภูต้นแบบสีขาวปลอดยาเสพติด” ที่ศูนย์ปฏิบัติการชุมชนยั่งยืนบ้านท่าอุทัย ต.อุทัยสวรรค์ จ.หนองบัวลำภู การตรวจเยี่ยมเป็นไปด้วยรอยยิ้ม ความสำเร็จที่ชุมชนมีส่วนร่วม ผู้เสพที่ผ่านโครงการมีงานทำ ครอบครัวก้มกราบทั้งน้ำตาเจ้าหน้าที่ช่วยบำบัดฟื้นฟูลูกหลานให้โอกาสกลับตัวเป็นคนดีคืนสู่สังคม เหมือนได้ชีวิตใหม่ผบ.ตร.มอบใบประกาศเกียรติคุณและเงินรางวัลตามโครงการ “ทำดีมีรางวัล” ให้ พ.ต.ท.สมเกียรติ บัวนิล รรท.สวญ.สภ.หัวโทน จ.ร้อยเอ็ด ที่นำเอาเทคโนโลยีไลน์มาใช้บริหารจัดการเชิญครอบครัวผู้เสพ ผู้นำชุมชน ฝ่ายปกครอง สาธารณสุข มาช่วยกันบำบัดฟื้นฟูผู้ติดยาเสพติดตาม “โครงการชุมชนยั่งยืน”เป็นผู้คิดค้นมาตรการเฝ้าระวัง ป้องกัน ผู้ป่วยจิตเวชก่อเหตุรุนแรง (หัวโทนโมเดล) ตามการขับเคลื่อนโครงการนาคาพิทักษ์ รักษ์ประชา ปัจจุบันมีทีมเผชิญเหตุ 2,549 ทีม และทีมผู้พิทักษ์ 3,361 ทีม พร้อมบูรณาการเจ้าหน้าที่ฟื้นฟูและส่งเสริมทักษะใช้ชีวิตในสังคม เพื่อทำให้ผู้ป่วยกลับมาใช้ชีวิตในสังคมได้พล.ต.อ.ดำรงศักดิ์ กิตติประภัสร์ ผบ.ตร. กล่าวว่า “ หลังการมีมติประชุมคณะรัฐมนตรี ตามแนวทางที่ พล.อ.ประยุทธ์ จันทร์โอชา นายกรัฐมนตรีและ รมว.กลาโหม กำหนดให้ จ.หนองบัวลำภูเป็นต้นแบบของจังหวัดสีขาว ได้ส่งตำรวจภูธรภาค 4 มาช่วยปราบปรามและส่งทีมวิทยากรต้นแบบมาช่วยในชุมชนยั่งยืน ทำให้ค้นหาผู้เสพได้มากและปราบปรามยาเสพติดเป็นอย่างดี แต่ภารกิจการแก้ปัญหายาเสพติดยังไม่จบ การทำงานบูรณาการพื้นที่ที่ต่อไปทำให้ทุกอย่างดีขึ้น ได้สั่งให้ ผบก.ทุกจังหวัดเป็นขุนพลช่วยสนับสนุน ผวจ.และนายอำเภอ ลงพื้นที่แก้ปัญหาและติดตามการแก้ปัญหาอย่างต่อเนื่อง เพราะ “การลงพื้นที่” เป็นคำตอบสุดท้ายที่พี่น้องประชาชนจะพึงพอใจและรู้สึกว่าปลอดภัย ตำรวจทุกหน่วยต้องร่วมกันลงพื้นที่ร่วมกันบูรณาการกับฝ่ายปกครองและทุกหน่วยอย่างจริงจังต่อเนื่อง” “จ.หนองบัวลำภู เป็นโมเดลต้นแบบที่ประสบความสำเร็จแก้ปัญหายาเสพติด มี ผวจ.ที่เข้มแข็งร่วมกับตำรวจ ฝ่ายปกครอง ทหาร สาธารณสุข ชุมชน วัด นำผู้เสพเข้าสู่กระบวนการบำบัดฟื้นฟู โดยเฉพาะโครงการชุมชนยั่งยืนบ้านท่าอุทัย หลังเกิดเหตุโศกนาฏกรรมทุกภาคส่วนลงพื้นที่ร่วมกันแก้ปัญหายาเสพติดจริงจัง มีการค้นหาผู้เสพเข้าสู่กระบวนการชุมชนบำบัดฟื้นฟู ฝึกอาชีพ สร้างรายได้ ที่สำคัญชาวบ้านต่างให้กำลังใจผู้เสพให้ลดละเลิก คืนคนดีสู่สังคมได้ จะนำโครงการ “หนองบัวลำภูโมเดล” ที่ประสบความสำเร็จขยายไปยังจังหวัดอื่นๆ ทั่วประเทศ เอาไปปรับใช้ตามแนวทางที่ปลัดกระทรวงมหาดไทยได้สั่งไปที่ ผวจ.ทุกแห่งขับเคลื่อนตามโมเดลนี้ ส่วนตำรวจสั่งไปยัง ผบก.จังหวัด ผกก.หัวหน้าสถานีทั่วประเทศ ร่วมเป็นขุนพลเคียงข้างฝ่ายปกครอง สาธารณสุข ร่วมแก้ปัญหายาเสพติดแบบยั่งยืนครบวงจรตามนโยบายรัฐบาล”พล.ต.อ.ดำรงศักดิ์ ใช้ประสบการณ์ที่คิดโครงการ “ปักกลด” แก้ปัญหายาเสพติดสมัยที่เป็น ผบช.ภ.3 ใช้ทำโครงการ “ชุมชนสีขาวปลอดยาเสพติด” นำร่องพื้นที่ปัญหา จ.หนองบัวลำภู จนประสบความสำเร็จได้รับเสียงชื่นชมของชาวบ้าน และครอบครัวที่ลูกหลานเลิกเสพยา.ทีมข่าวอาชญากรรม"},
{"id": 670, "title": "ศึกมวยไทย 7 สี : เพชรมงคล-รุ่งแสงตะวัน-เวน่อม มวยดีกว่า", "highlight": "เวทีมวย อ.ต.ก. 3 จ.นนทบุรี–สนามมวยช่อง 7 สี และ เวทีราชดำเนิน วันอาทิตย์ที่ 12 ก.พ. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ศึกมวยดีวิถีไทย PPTV 36 ถ่ายสด 12.15 น.แสนเก่ง เดชเพชรสีทอง (แพ้คะแนน เพชรหนึ่ง เพชรมวยไทย ที่ รดน.) มวยจังหวะเตะต่อย หมัดแทงเข่าปล้ำตีรุนแรงฉลาดกว่า จะชนะ เพชรน้ำหนึ่ง นุ้ยสี่มุมเมือง (ชนะทีเคโอ แสนกล้า ก.ซอยตัน ยก 2 ที่นนทบุรี) มวยแข็งแกร่งเตะต่อยหมัดแทงเข่า ศอกปล้ำตีรุนแรงมีฮึดตลอดแต่จังหวะเป็นรอง 104 ป.แสนไกร เดชเพชรสีทอง (เสมอกับฉลามเงิน ศิษย์ฉลามขาว ที่บางกะปิ) มวยจังหวะเตะต่อยหมัดแทงเข่าปล้ำตีรุนแรงฉลาดหลักเหลี่ยมดีกว่า จะชนะ โทงเทง ช.รัตนชัยเพชรภูทอง (ชนะคะแนนรุ่งเพชร ลูกพ่อพญาเสือ ที่นนทบุรี) นักชกชาวกัมพูชาทรหดเตะต่อยหมัดแทงเข่าศอกปล้ำตีรุนแรงมีฮึดตลอดแต่จังหวะหลักเหลี่ยมเป็นรองชนิดสนุก 105 ต่อ 106 ป.เพชรหัวหิน (ป.เพชรไข่แก้ว) จิตรเมืองนนท์ (แพ้คะแนนพงษ์ศิริ ส.ส.ต้อยแปดริ้ว ที่นนทบุรี) มวยทรหดเตะต่อยหมัดแทงเข่าศอกปล้ำตีรุนแรงจิตใจ สู้เก๋าเกมกว่า จะชนะ จันนา ช.รัตนชัยเพชรภูทอง (แพ้คะแนนเพชรบูรพา โจ้เมืองจันทร์ ที่นนทบุรี) นักชกชาวกัมพูชาทรหดเตะต่อยหมัดแทงเข่าศอกรุนแรงมีฮึดตลอดแต่กระดูกเป็นรองท้ายๆ 127 ต่อ 129 ป.แก้วกังวาล นายกเอกอั้งลิ้ม มวยจังหวะ ฝีมือเตะต่อยหมัดแทงเข่าศอกแม่นยำรุนแรงฉลาดหลักเหลี่ยมดีกว่า จะชนะ ยอดทองไท (ป.เตละกุล) ส.สมหมาย มวยจังหวะฝีมือเตะต่อยหมัดแทงเข่าศอก ปล้ำตีรุนแรงฉลาดแต่เอาแน่ไม่ค่อยได้ชนิดสนุกอีกครั้ง (ฟอร์มหลัง แก้วกังวาล ชนะคะแนน ยอดทองไท ที่ ลพน.) 131 ป.ศึกมวยไทย 7 สี ช่อง 7 ถ่ายทอดสด 14.30 น.เพชรลีลา เอ็มยุเด็น (ชนะคะแนน ก้องชัยวัฒน์ เกียรติชัยวัฒน์ ที่ทีวีสี 7) มวยแข็งแกร่งเตะต่อยหมัด แทงเข่าศอกปล้ำตีรุนแรงมีฮึดตลอดแต่จังหวะเป็นรอง จะแพ้ เด่นพยัคฆ์ ศักดิ์สตูล (ชนะทีเคโอ โนราห์ ยุทธสุราษฎร์ ยก 3 ที่ทีวีสี 7) มวยจังหวะเตะต่อยหมัด แทงเข่าศอกปล้ำตีรุนแรงฉลาดฟอร์มสดชนิดสนุก 117 ป.เวน่อม (ปฏักมงคล ซินบีมวยไทย) ลัคกี้บันเทิง (ชนะคะแนน ฤทธิชัย โปรมวยไทยหัวหิน ที่ทีวีสี 7) มวยแข็งแกร่งเตะต่อยหมัดแทงเข่า ปล้ำตีรุนแรงฟอร์มสดมีฮึดตลอดกว่า จะชนะ พรพิทักษ์ นครสหมิตรแทรคเตอร์ (แพ้ทีเคโอ ไม้ซางคำ ส.ยิ่งเจริญการช่าง ยก 2 ที่ทีวีสี 7) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดแต่แข็งแกร่งเป็นรองท้ายๆ 117 ป.รุ่งแสงตะวัน ส.พาราษฎร์ (ชนะคะแนน วรพล เกียรติชัชนันท์ ที่ รดน.) มวยจังหวะเตะต่อยหมัดแทงเข่าศอกปล้ำตี รุนแรงฉลาดสภาพร่างกายดีกว่า จะชนะ ดาร์กี้ นกเขา กม. 11 (แพ้คะแนน แรมโบ้เล็ก (ต.โยธา) ว.จักรวุฒิ ที่สมุย) มวยทรหดเตะต่อยหมัดแทงเข่าศอกปล้ำตีรุนแรงมีฮึดตลอดแต่สภาพร่างกายเป็นรองท้ายๆชนิดสนุก 139 ป.เพชรมงคล ศูนย์กีฬา ห้วยต้ม (ชนะคะแนน จ้าวอินทรีย์ เกียรติเจริญชัย ที่ทีวีสี 7) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดเก๋าเกมกว่า จะชนะ สิงห์ดำ กาแฟโฟกัส (ชนะคะแนน เก้าล้าน ส.จ.แดนระยอง ที่ รดน.) มวยแข็งแกร่งเตะต่อยหมัดแทงเข่าปล้ำตี รุนแรงมีฮึดตลอดแต่กระดูกเป็นรอง 119 ป.ศึกเกียรติเพชร JKN.18 ถ่ายทอดสด 18.15 น.ดงภูผา ส.เดชะพันธ์ (ชนะทีเคโอ เพชรสอง เพชรมวยไทย ยกแรก ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงฟอร์มสดแต่ปะทะยืดเยื้อแรงปลายเป็นรอง จะแพ้ เพชรหนึ่ง เพชรมวยไทย (ชนะทีเคโอ ซุปเปอร์จิ๋ว ศิษย์บอลสกล ยก 4 ที่ รดน.) นักชกชาวฝรั่งเศสแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดสนุก 106 ป.แดนกาหลง ส.เดชะพันธ์ (ชนะทีเคโอ เอฟ 16 แก่นนรสิงห์มวยไทย ยก 4 ที่ทีวีสี 7) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดฟิตซ้อมเตรียมตัวมาแก้มือ จะชนะ จักรชัย ส.จ.เล็กเมืองนนท์ (แพ้ ทีเคโอ จอมโหด เจริญเมืองมวยไทย ยก 2 ที่ทีวีสี 7) มวยจังหวะเตะต่อยหมัดแทงเข่าปล้ำตีรุนแรงฉลาดหลักเหลี่ยมดีชนิดสนุกอีกครั้ง 122 ป.เพชรเก้าล้าน สิงห์มาวิน (แพ้คะแนน เพชรน้ำงาม เกียรติพันธมิตร ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดเก๋าเกมกว่า จะชนะ เพชรพิจิตร เกียรติจำรูญ (ชนะคะแนน มังกรหยก ที.เอ็น.มวยไทย ที่ รดน.) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดแต่กระดูกเป็นรอง 127 ป.ปาน เพชร (ส.จ.เล็กเมืองนนท์) เหลี่ยมธนวัต (แพ้ทีเคโอ ปานเพชร วี.เค.เขาใหญ่ ยก 4 ที่บางกะปิ) มวยบู๊ทรหด เตะต่อยหมัดแทงเข่าปล้ำตีรุนแรงมีฮึดตลอดการเตรียมตัว ดีกว่า จะชนะ เพชรน้ำงาม เกียรติพันธมิตร (ชนะคะแนน เพชรเก้าล้าน สิงห์มาวิน ที่ รดน.) มวยแข็งแกร่งเตะ ต่อยหมัดแทงเข่าปล้ำตีรุนแรงมีฮึดตลอดแต่มาเข้าเวรแทนการเตรียมตัวเป็นรองชนิดสนุก 125 ป.ชัย ศิษย์อาจารย์บี้"},
{"id": 653, "title": "กินเพลิน ดวลเพลง \"แซ่บฮักจ๊วดด\"", "highlight": " ผมเชื่อว่ากิจกรรมร้องรำทำเพลงมันอยู่ในสายเลือดพี่น้องชาวไทยมาทุกยุคทุกสมัย สังเกตจากรายการโทรทัศน์จัดประกวดร้องเพลงหลากหลายแนวในโลกออนไลน์ เด็กวัยรุ่นถ่ายคลิปทั้งร้องทั้งเต้นตามศิลปินคนโปรดมีให้เห็นแพร่หลาย บางคลิปเป็นไวรัลถูกแชร์เป็นที่กล่าวถึงจนกลายเป็นข่าวครึกโครม สร้างรายได้ให้เจ้าของคลิป บางคนกลายเป็นเน็ตไอดอลโด่งดังในชั่วข้ามคืน นั่นเป็นเพราะคนไทยกล้าแสดงออกมากขึ้น จุดนี้เองทำให้ร้านอาหารในปัจจุบันคิดลูกเล่น เชิญลูกค้ามาเป็นนักร้องโชว์ลูกคอบนเวที ถือเป็นจุดขายที่สร้างสีสัน ความสนุกสนานเป็นกันเอง", "content": "“คุณชายตะลอนชิม” สัปดาห์นี้ “คุณชายแป๊ะ” ขอแนะนำร้าน “แซ่บฮักจ๊วดด” ของ “โป-เอกนฤน ทองทัย” อายุ 37 ปี ตั้งอยู่บริเวณปากซอยรามคำแหง 100 ถนนรามคำแหง แขวงและเขตสะพานสูง ร้านนี้ไม่ได้มีดีแค่อาหารแซ่บๆรสชาติจัดจ้านเท่านั้น เพราะจุดขายของที่นี่คือเปิดโอกาสให้ลูกค้าทุกโต๊ะขึ้นไปโชว์เสียงเพลงบนเวที ประชันบทเพลงทุกยุคทุกแนว ทั้งลูกทุ่ง หมอลำ เพลงเพื่อชีวิต ป๊อป ร็อก โดยมีนักดนตรีประจำร้านคอยให้บริการ “แซ่บฮักจ๊วดด” เป็นร้านอาหารอีสานเหมาะสำหรับครอบครัว หรือพาเพื่อนฝูงมานั่งสังสรรค์กันยามเย็น เดินผ่านซุ้มทางเข้าทำจากไม้ไผ่ ทำให้รู้สึกถึงบรรยากาศแบบบ้านๆ มีกองฟางและชิงช้าไม้วางไว้ให้นั่งพักผ่อน ซากรถมอเตอร์ไซค์เก่าๆ รวมถึงถังเบียร์เก่า ถูกนำมาจัดวางไว้อย่างลงตัว บรรยากาศยามเย็นนั่งแล้วรู้สึกผ่อนคลาย หลังคาสูงโปร่งโล่งทำให้รับลมธรรมชาติได้ถนัด บรรยากาศยามนี้เหมาะแก่การนั่งสรวลเสเฮฮาที่สุดช่วงที่ผมเข้าไปในร้าน เห็นคุณตาท่านหนึ่งมีลูกหลานเดินประคองขึ้นเวที แต่ฉับพลันเมื่อได้จับไมโครโฟน เสียงนุ่มๆของคุณตาก็สะกดทุกคน คุณตาครวญเพลงไปยิ้มไปอย่างมีความสุข ขณะที่ลูกหลานต่างปรบมือเชียร์ให้กำลังใจคุณตาผมเลือกโต๊ะที่ไม่มีหลังคา เพราะอยากแหงนหน้ามองดูแสงดาวขณะนั่งรับลมหนาวไปด้วย ไม่นานนักชายหนุ่มเจ้าของร้านในชุดเสื้อม่อฮ่อมกางเกงขาสั้นไว้หนวดเคราเหมือนนักดนตรีเพื่อชีวิต ก็เดินตรงเข้ามาทักทาย“สวัสดีครับ มีอาหารเรียกน้ำย่อย เป็นกับแกล้มขึ้นชื่อ เดี๋ยวเอามาให้ชิม” คุณโปผู้มีรอยยิ้มจริงใจเป็นเอกลักษณ์เปิดบทสนทนาทักทายครู่เดียว “ก้อยไข่มดแดง” ถูกนำมาเสิร์ฟ เห็นไข่มดแดงสีขาวเม็ดอวบคลุกเคล้า กับเครื่องปรุงลาบ ทั้งข้าวคั่ว พริกแห้งคั่วป่น หอมแดง ต้นหอมซอย มีใบสะระแหน่แต่งหน้า แค่เห็นก็เรียกน้ำลายแล้ว รสชาติของก้อยไข่มดแดงเผ็ดนำแซ่บสุดฤทธิ์ กินคำแรกทำเอาตาสว่าง เหงื่อซึมไปทั่วศีรษะ จำเป็นต้องมีเครื่องดื่มเย็นๆช่วยระงับความเผ็ดร้อน ทานก้อยไข่มดแดงแบบไทยๆอร่อยถูกใจไม่แพ้ไข่ปลาแซลมอนเลย“พี่ลองทานปลาซิวแก้วไหม เป็นเมนูกับแกล้มขายดีประจำร้าน” คุณโปแนะนำอาหารจานถัดมา“ปลาซิวแก้ว” นำไปปรุงรสชาติให้มีความเค็มๆหวานปะแล่มๆ จากนั้นคลุกกับแป้งทอดในน้ำมันร้อนๆ เป็นอาหารทานเล่นได้เรื่อยๆด้วยความกรุบกรอบเคี้ยวเพลิน เผลอแป๊บเดียวหมดเกลี้ยงจานเสียแล้ว เป็นอันต้องสั่งเพิ่มมาต่อเวลาความสุขพนักงานร้านยกหม้อ “แกงส้มปลาช่อนแป๊ะซะ” มาเสิร์ฟ เนื้อปลาช่อนทอดกรอบทั้งตัว ทานกับน้ำแกงแป๊ะซะแล้วเข้มข้นถึงรสชาติ น้ำแกงข้นด้วยเนื้อปลาใส่มาแบบเต็มๆ ผักทั้งแครอทผักกระเฉดซดกับน้ำแกงแล้ว ทานคู่ข้าวสวยร้อนๆ รับรองเจริญอาหาร อีกจานที่ขาดไม่ได้ คือ “ปากเป็ดทอด” หนังกรอบๆจิ้มกับซอสพริกเคี้ยวแล้วสู้ฟันนิดๆอร่อยเด็ด “เนื้อน่องลายลวกจิ้มแจ่ว” รับประกันความนุ่มด้วยเนื้อน่องลายคุณภาพเยี่ยม ที่คุณโปคัดสรรมาอย่างดีจากเพื่อนที่ทำเขียงเนื้อโดยเฉพาะ เนื้อหั่นมาเป็นชิ้นๆพอดีคำลวกน้ำเดือดๆใส่เครื่องสมุนไพรข่ากับตะไคร้ จิ้มกับน้ำจิ้มแจ่วแล้วได้รสชาติ มาร้านอาหารอีสานทั้งทีขาดไม่ได้คือ “ส้มตำปูปลาร้า” รับประกันความเดือดด้วยรสเผ็ดจัดจ้าน แสบลิ้นสะท้านริมฝีปากขั้นสุด ผมกินไปซู้ดปากไปด้วยความเผ็ดร้อน ลูกค้าคนไหนไม่ทานเผ็ดโปรดกำชับพนักงานล่วงหน้า “ถึงรสถึงชาติมากเลยครับ แต่ละจานแซ่บจัดจ้านมาก” ผมเอ่ยชมขณะยกแก้วขึ้นจิบน้ำดับความเผ็ดร้อน“คำว่าจ๊วดด ในความหมายของผม คือดื่มหมดแก้วจ้วดๆ ร้านเราเป็นร้านแนวอบอุ่นสไตล์เป็นกันเอง บ้านๆ ของตกแต่งร้านก็ผสมผสานเข้ากันบ้างไม่เข้ากันบ้าง มันก็ได้อย่างแบบที่ตาเห็น ในความรู้สึกของผมมันคือสวยแล้ว รูปแบบที่ให้ลูกค้าขึ้นไปร้องเพลงบนเวที เกิดจากลูกค้าเองครับ ปกติที่ร้านมีนักดนตรีเล่นตั้งแต่ 21.00-24.00 น. ทุกวันเป็นประจำ วันหนึ่งลูกค้าเกิดนึกสนุกขอขึ้นไปร้องเพลงบนเวที พอลูกค้ามาหลายโต๊ะมากขึ้น เลยกลายเป็นระบบเวียนให้ร้องครบทุกโต๊ะ กลายเป็นเอกลักษณ์ของร้านไปเลย เดี๋ยวนี้นักดนตรีประจำร้านแทบไม่ได้ร้องเพลงเลยครับ เพราะให้ลูกค้าร้องกันเอง สร้างความสุขความสนุกสนาน พอเพลงสนุกจังหวะโจ๊ะๆก็ออกมาเต้นที่หน้าเวที ผมเองก็ไปแจมด้วยเป็นประจำ” คุณโปเล่าอย่างอารมณ์ดีคุยกันไปคุยกันมาถึงทราบว่า คุณโปเป็นทายาทคนโตของเจ้าของร้านอาหารชื่อดัง “ป.กุ้งเผา”...“ผมติดตามช่วยพ่อทำร้านอาหารตั้งแต่เป็นวัยรุ่น ด้วยความที่พ่อค้าขายอาหารและเป็นนักชิมตัวยง คอยคิดรายการอาหารมาตลอด ทำให้เราซึมซับเรื่องอาหารมาโดยไม่รู้ตัว กระทั่งต่อยอดทำร้านอาหารของตัวเองตามรอยที่พ่อปูทางไว้ ในรูปแบบที่ตัวผมเองชื่นชอบ ขอเชิญลูกค้ามาสัมผัสบรรยากาศเย็นๆสบายๆเป็นกันเอง ทานอาหารอร่อยๆฟังเพลงเพลินๆ หรือมาโชว์เสียงเพลงสนุกๆจ้วดๆกันนะครับ” สนนราคา แกงส้มปลาช่อนแป๊ะซะ 350 บาท, เนื้อน่องลายลวกจิ้ม 150 บาท, ก้อยไข่มดแดง 100 บาท, ปากเป็ดทอด 80 บาท, ส้มตำปูปลาร้า 80 บาท และปลาซิวแก้ว 80 บาท นอกจากนี้ ยังมีอาหารอีสานให้เลือกทานอีกหลายเมนู ร้าน “แซ่บฮักจ๊วดด” เปิดบริการทุกวัน ตั้งแต่เวลา 15.30-24.00 น. รับจองโต๊ะจัดงานเลี้ยงสังสรรค์ โทรศัพท์ 06-3191-2524 หรือ Facebook : Zap ฮักจ๊วดด.คุณชายแป๊ะ"},
{"id": 644, "title": "ไม่ไหวก็ไปเถอะ", "highlight": "วันที่ 12 ก.พ.ที่ผ่านมา สมาคมกีฬาฟุตบอลแห่งประเทศไทยฯออกแถลงการณ์ขอเลื่อนการจ่ายเงินสนับสนุนให้กับบรรดาสโมสรไทยลีก", "content": "อีกครั้ง ซึ่งนับเป็นครั้งที่เท่าไหร่แล้วก็ไม่รู้ ผมและอีกหลายคนคาใจเรื่องการทำหน้าที่ของผู้บริหารสิทธิประโยชน์มานาน“บับเบิ้ล” ยิ่งรัก รักษ์สุวรรณ หนึ่งในนักข่าวสายบอลไทยผู้ทรงอิทธิพลที่สุดตอนนี้ ก็เป็นหนึ่งในนั้น จึงโพสต์บทความนี้ลงในเฟซบุ๊กส่วนตัว ยิ่งอ่านยิ่งเกิดคำถามมากมายถ้าผู้บริหารสิทธิ หรือแม้กระทั่งผู้บริหารสมาคมกีฬาฟุตบอลฯ รวมถึงบริษัท ไทยลีกไม่สามารถ แก้ปัญหาหรือแค่ตอบคำถามแบบตรงไปตรงมาได้ ก็เสียสละปล่อยมือเสียเถิดให้คนอื่นเขาเข้ามาทำยังจะดูแล้วมีความ หวังกว่า“เงินสนับสนุนทีมไทยลีก” เป็นปัญหาถูกพูดถึงมาตลอดในการบริหารงานของสมาคมยุคปัจจุบันสัปดาห์ก่อนนู้นมีข่าวที่อ่านแล้วไม่สบายใจ สมาคมตอบคำถามสโมสรแบบไม่เคลียร์ เมื่อถูกถามถึงความชัดเจนเรื่องเงินสนับสนุนทีม สมาคมบอกแต่เพียงว่ามีปัญหาขาดสภาพคล่องจากสถานการณ์ “โควิด-19” ที่ยังไม่สามารถแก้ไขได้ หากได้รับเงินจากสปอนเซอร์เมื่อไรจะรีบจ่ายสโมสรทันที แต่จำนวนเงินจะมากหรือน้อยขึ้นอยู่กับยอดเงินที่จะได้จากสปอนเซอร์วันนี้สมาคมออกข่าวชี้แจงอีกครั้ง แต่ไม่มีอะไรใหม่ นอกจากบอกว่าเงินยังไม่มี หมุนไม่ทัน ต้องเอาไปทำทีมชาติ ทำลีก เดือนหน้าอาจจ่ายเพิ่มได้ ถึงตรงนี้เลยยิ่งงง สมาคมไม่มีความชัดเจนหรือตอบอะไรที่สร้างความมั่นใจให้กับสโมสรได้เลยหรือ แล้วสโมสรจะวางแผนต่อไปได้อย่างไรที่คาใจคือทำไมสมาคมไม่รู้ว่าเงินสนับสนุนจากสปอนเซอร์จะได้เท่าไร ทั้งที่ “ผู้ดูแลสิทธิประโยชน์” ต้องการันตีตรงนี้ในหนังสือสัญญาการประมูลผู้ดูแลสิทธิประโยชน์ของสมาคมต้องมีการระบุว่าผู้ชนะการประมูลจะสามารถจ่ายเงินการันตีให้ได้ปีละเท่าไร กี่บาท กี่สตางค์เงินการันตีตัวนี้มันต้องได้แน่ๆตามระยะเวลาในสัญญา ส่วนจะไปขายสปอนเซอร์ได้เพิ่มมากกว่านั้น กี่บาทก็เป็นเรื่องที่จะไปแบ่งกำไรกันเองแต่เงินขั้นต่ำต้องมีการการันตีว่าสมาคมต้องได้แน่ๆเท่าไร ไม่งั้นจะไปชนะการประมูลได้มาเป็น “ผู้ดูแลสิทธิประโยชน์” ได้อย่างไรคำถามคือทุกวันนี้สมาคมได้เงินการันตีครบตามสัญญาหรือเปล่า อันนี้หลายสโมสรคาใจ เพราะเงินมันไม่ออก ออกก็ไม่ตรงสโมสรเข้าใจดีว่าฤดูกาลนี้ถูกตัดเงินสนับสนุนทีมออก 30% แต่เงินงวดแรกที่ออกมาทั้งที่ควรออกตั้งแต่ก่อนเปิดฤดูกาลก็ไม่ได้ครบตามจำนวนปกติเงินสนับสนุนสโมสรจะถูกหาร 4 จ่ายเท่าๆกัน 4 งวด แต่งวดแรกที่จ่ายไปได้ไม่นานเงินมันเป็นจำนวนที่คูณ 4 แล้วก็ได้ไม่ถึงยอดที่ต้องได้ที่น่าประหลาดคือทั้งสมาคมและ “ไทยลีก” ไม่ได้ออกมาเคลียร์แบบชัดๆด้วยว่าเงินจะได้เพิ่มจนครบเมื่อไร นี่เล่นเงียบซะดื้อๆ ตรงนี้จึงเป็นความคาอกคาใจของสโมสรว่าสมาคมดูแลและปกป้องผลประโยชน์ให้กับสโมสรดีพอแล้วหรือยังสมาคมควรตระหนักว่าสโมสรเป็น “ฟันเฟือง” สำคัญของวงการฟุตบอลไทย รายได้จากลิขสิทธิ์หรือสิทธิประโยชน์ของ “ไทยลีก” ก็มาจากสโมสรที่สร้างทีมมาเตะกันในลีก หรือทีมชาติไทยที่ไปสร้างความสุขให้คนไทยจนสมาคมถูกโดนด่าน้อยลง ก็เพราะผลผลิตนักเตะที่สโมสรสร้างมาทั้งนั้นแล้วทำไมสมาคมดูเหมือนจะไม่เห็นอกเห็นใจสโมสรเลย ทั้งที่ควรต้องประคบประหงมดูแลให้ดีหลายคนจึงสงสัยและตั้งคำถามอีกว่าทำไมสมาคมไม่ไล่บี้ผู้แลดูแลสิทธิประโยชน์ให้หนักๆ เหมือนตอนไล่บี้คนดูแลชุดเก่าที่ฟ้องร้องกันหลายคดีเพราะอะไร? ทำไม?ที่ผ่านมาตั้งแต่ทีมงานบริหารชุดนี้เข้ามานำนาวาฟุตบอลไทย ไม่เห็นมีการเปิดเผยตัวเลขสิทธิประโยชน์ต่างๆเลยว่าเท่าไร ยังไงไม่ว่าจะเป็นค่าลิขสิทธิ์ถ่ายทอดสด สิทธิประโยชน์เสื้อผ้า ลูกฟุตบอล และอีกสารพัดอย่างไม่เคยเปิดเผยตัวเลข คนที่แพ้ประมูลยังไม่รู้ด้วยซ้ำว่าที่ยื่นประมูลแพ้น่ะ แพ้ไปกี่บาท ทั้งที่ตามหลักการแล้วคนประมูลแพ้ต้องได้ข้อมูลตรงนี้หลายสิ่งหลายอย่างจึงเกิดเป็นเครื่องหมายคำถามที่เอาจริงๆแล้วสมาคมควรต้องมีคำตอบไม่ใช่เอาแต่นิ่ง หรือบอกไม่รู้ ตอบไม่ได้ที่เคยต่อว่าอะไรทีมงานบริหารสมาคมชุดเก่าไว้ ทำไมเป็นซะเอง!!!ป.ล. 1.วิธีแก้ปัญหาคืออธิบายให้ชัดเจน ถ้าทำให้เคลียร์ก็คงไม่มีคนถามถ้ามีคนถามก็ตอบ ไม่ต้องบล็อก ไม่ให้ออกสื่อ!OOOOOOพาวเวอร์บอมบ์"},
{"id": 643, "title": "ศึกพีจีเอทัวร์ สัปดาห์นี้เป็นรายการ เจเนซิส อินวิเตชันแนล ไม่มีโปรไทยลงแข่ง", "highlight": "กอล์ฟอาวุโส ไทยแลนด์ แชมเปียนส์ ทัวร์ 2023 นัดเปิดสนาม ที่สนาม กบินทร์บุรี สปอร์ตคลับ แบบพาร์ 72 จ.ปราจีนบุรี อุดร ดวงเดชา โปรกอล์ฟจากเชียงใหม่ เร่งเครื่องวันสุดท้ายพลิกแซง ถาวร วิรัตน์จันทร์ ประเดิมแชมป์แรก ด้วยสกอร์รวม 3 รอบ 16 อันเดอร์พาร์ 200 รับเงินรางวัลไป 120,000 บาท ขณะที่ถาวร รั้งอันดับ 2 สกอร์ 15 อันเดอร์พาร์ 201 รับเงินรางวัล 80,000 บาท ส่วนสัปดาห์นี้เป็นคิวของกอล์ฟ ไทยแลนด์ พีจีเอ คิว–สกูล 2023แข่งกันที่สนาม วอเตอร์มิลล์ กอล์ฟ แอนด์ รีสอร์ท จ.นครนายก 14-17 ก.พ.", "content": "ด้านศึกพีจีเอทัวร์ สัปดาห์นี้เป็นรายการ เจเนซิส อินวิเตชันแนล ที่แคลิฟอร์เนีย ประเทศสหรัฐอเมริกา 16-19 ก.พ. ไม่มีโปรไทยลงแข่ง แต่ไฮไลต์ “พญาเสือ” ไทเกอร์ วูดส์ ในวัย 45 ปี จะกลับมาลงเล่นด้วย นับเป็นครั้งแรกในรอบ 7 เดือนหลังจากรายการหลังสุด “ดิโอเพ่น” เมื่อเดือนกรกฎาคมปีที่แล้ว จะเป็นอย่างไรรอพิสูจน์กอล์ฟดีพีเวิลด์ทัวร์ “สิงคโปร์ คลาสสิก” ชิงเงินรางวัล 2 ล้านเหรียญสหรัฐฯ ที่สนาม ลูนา เนชันแนล กอล์ฟ คลับ ประเทศสิงคโปร์ 2 นักกอล์ฟไทย “โปรอาร์ม” กิรเดช อภิบาลรัตน์ และ “โปรเรย์” อมรินทร์ กรัยวิเชียร ผ่านเข้ารอบ แต่สกอร์ไม่ดีนัก ขณะที่ดาวรุ่งทีมชาติไทย “ทีเค” รัชชานนท์ ฉันทนานุวัฒน์ พลาดท่าไม่ผ่านการตัดตัว 2 วันเกินไป 1โอเวอร์ฮีตพาร์ 145 โดยตัดกันที่ 3 อันเดอร์พาร์แต่สัปดาห์นี้ ดีพีเวิลด์ทัวร์ ยกมาดวลกันในบ้านเรา รายการ “ไทยแลนด์ คลาสสิก” ที่สนาม อมตะ สปริง คันทรี คลับ ระหว่างวันที่ 16-19 ก.พ. นอกจาก กิรเดช อภิบาลรัตน์ และ รัชชานนท์ ฉันทนานุวัฒน์ แล้ว ยังมีนักกอล์ฟไทยอีกหลายคนลงดวลด้วยขณะที่กอล์ฟเอเชียนทัวร์ “อินเตอร์เนชันแนล ซีรีส์ โอมาน” ที่สนามอัล มูจ กอล์ฟ ประเทศโอมาน โปรไทยทำสกอร์ดีสุดใน 3 รอบ “โปรเพชร” สดมภ์ แก้วกาญจนา 6 อันเดอร์พาร์ เกาะอยู่อันดับ 3 ได้ลุ้นกันสนุกวันสุดท้าย สัปดาห์นี้ยกคณะไปดวลกันต่อในศึก “อินเตอร์เนชันแนล ซีรีส์ กาตาร์” ชิงเงินรางวัลรวม 2.5 ล้านเหรียญสหรัฐฯ หรือกว่า 66ล้านบาท ที่สนาม โดฮา กอล์ฟ คลับ 16-19 ก.พ.“เบี้ยหงาย”trkeelanews@gmail.com "},
{"id": 641, "title": "ตั้งสวัสดิ์รัตน์", "highlight": "เคยเจริญโด่งดังรุ่งโรจน์รุ่งเรืองเฟื่องฟูไกล เกียรติยศชื่อเสียงปังเปรี้ยงอู้ฟู่ขจรขจาย หอมหวานซ่านร้อนทายท้าวัยวันอันโชติกล้า", "content": "เข้าวงการบันเทิงมาในปี 2538 แจ้งเกิดจากตำแหน่ง “ดัชชี่ บอย”, ปี 2541 ได้แสดงภาพยนตร์เรื่องแรกของไทเอนเตอร์เทนเมนท์ “303 กลัว/กล้า/อาฆาต”, ปี 2543 เล่นละครยาว 2 เรื่องแรก “รักทะเล้น” และ “วายร้ายไฮสกูล”เป็นนายแบบถ่ายโฆษณาและขึ้นปกนิตยสารวัยรุ่นแทบทุกเล่มในเมืองไทย หนุ่มน้อยเมืองคอนเชื้อสายจีน หล่อระเบิดใจล้ำยุครุกสมัยสุดๆหนุ่มราศีตุลวัย 45 เคยผ่านการแต่งงานมาแล้วถึง 3 ครั้ง มีลูกชาย 4 คน ประกาศวิวาห์ฟ้าแลบกับภรรยาคนที่ 3 ในปี 2556 ทำให้กว่า 17 ปีที่ริวไม่มีผลงานอีกเลยเขาป่วยเป็นโรคไบโพลาร์ยาวนานกว่า 10 ปี ชีวิตตกจมล้มต่ำ ทำตัวเหมือนคนเร่ร่อน วันร้อนคืนร้ายถูกเขียนข่าวว่า ออกมาเดินเปลือยกาย เป็นชะตากรรมและวิบากกรรมซ้ำซ้อนซ่อนเงื่อนของโชคชะตา ที่โดนกระทืบโหมกระหน่ำซ้ำเติมโดยสื่อมวลชนเขาโดนโบยตีด้วยข่าวทรามหยามหมิ่น “พระเอกวัยรุ่นทรยศแฟนคลับ แอบซุกลูกซุกเมีย” และอีกสารพันข่าวร้ายยามนั้นเขายังเยาว์และขลาดเขลาต่อ “เหลี่ยมเล่ห์เพทุบายมายา” ทั้งปวง “ริว– อาทิตย์ ตั้งสวัสดิ์รัตน์” จึงไม่อาจตั้งรับ “พายุร้ายแห่งความสำเร็จ” อันซ้อนซ้ำมากับความหอมหวานร้อนโรจน์นั้นได้วันนี้เขาหาเลี้ยงชีพชอบด้วยการขายเสื้อผ้าสิ่งของมือสองมือสาม หลังจากเคยพยายามฆ่าตัวตายมาแล้วถึง 2 ครั้ง แต่วันนี้ “ฟ้ามีตา” เปิดชีวิตให้เขาอีกครั้ง โอกาสดีๆจะหวนคืนกลับมาสู่ชีวิต “ตั้งสวัสดิ์รัตน์” เขาหรือไม่ “สติ–ปัญญา” และ “ดวงจิต” อันยังคงแกร่งกร้านหาญกล้าของเขาเองเท่านั้นที่ตอบได้.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com"},
{"id": 638, "title": "John devoured his food.", "highlight": "นักเรียนคนหนึ่งเคยถามผมว่า นอกจาก ‘กิน’ หรือ eat แล้ว ในภาษาอังกฤษมีคำว่า ‘แดก’ ไหม ขอตอบว่ามีครับ devour ออกเสียงว่า ดิเฝาร ที่หมายถึง ‘สวาปาม’ ‘เขมือบ’ หรือ ‘แดก’ มีงานเลี้ยงที่สถานทูต ปีเตอร์ถามว่าชวนจอห์นไปด้วยดีไหม โรเบิร์ตส่ายหัวบอกว่า อย่าเลย เดี๋ยวจะอายคน John devoured his food. จอห์น (แดก) กินอาหารอย่างตะกละตะกลาม นิโคไลเข้าป่าไปเก็บเห็ดเป็นอาทิตย์แล้วแต่ยังไม่มีวี่แววจะกลับบ้าน แม่ของเขาขอให้เพื่อนบ้านช่วยกันออกตามหา ป้าข้างบ้านพูดลอยๆ ว่า Some wild beast must have devoured him. สัตว์ร้ายในป่าคงจะสวาปามเขาเสียแล้วกระมัง", "content": "นอกจากนั้น devour ยังสื่อถึง ‘ดื่มด่ำ’ หรือ ‘กลืนกิน’ ทุกครั้งที่ผมมองไปยังภูมิทัศน์เบื้องหน้าของกุ้ยหลิน พบว่าสวยงามราวกับสวรรค์ ผมยืนดื่มด่ำกับความงามแห่งภูมิภาพ I stood devouring the beauty of the scene. จีบกันได้ 3 วัน ริชาร์ดชวนสเตฟานีออกเดตที่ร้านอาหารอิตาเลียน ดื่มไวน์ไป 2 ขวด ริชาร์ดหน้าแดง เริ่มพูดไม่เป็นภาษา Richard devoured Stephanie with his eyes. ริชาร์ดจ้องมองสเตฟานีราวกับจะกลืนกินเวลาผมชอบหนังสือเล่มใดมากๆ ผมจะหยิบหนังสือเล่มนั้นขึ้นมา แล้วอ่านอย่างใจจดใจจ่อ โดยไม่ยอมให้เสียเวลาสักนิดเดียว Without losing a moment, I picked up the book and devoured it. ประชุมที่ตุรกีเลื่อนไม่ได้ ริต้าบอกแม่ว่า I am devoured by anxiety. หนูเต็มไปด้วยความกังวลใจค่ะ.นิติการุณย์ มิ่งรุจิราลัยpasalok1998@gmail.com "},
{"id": 637, "title": "สกายวอล์ก...ไหว้พระเสียว", "highlight": "บรรยากาศการท่องเที่ยวกำลังคึกคัก สถานที่ท่องเที่ยวหลายแห่ง ได้สร้างสะพานกระจกหรือสกายวอล์ก บริการให้ผู้ไปเยือนได้เปลี่ยนบรรยากาศขึ้นชมวิวทิวทัศน์บนที่สูง มาพร้อมกับความตื่นเต้นเดินบนกระจกใสให้หวาดเสียว", "content": "วันนี้จะพาไปดู “สกายวอล์กสะพานกระจกลอยฟ้า” ของวัดแสงแก้วโพธิญาณ อ.แม่สรวย จ.เชียงรายวัดบนเนินเขา บรรยากาศดุจสรวงสวรรค์ ที่สร้างขึ้นมาเพื่อให้พุทธศาสนิกชนได้เข้ากราบไหว้พระอริยเมตไตรยองค์ใหญ่หน้าตัก 21 เมตร องค์พระรวมฐานสูง 50 เมตร สูงที่สุดในวัดแสงแก้วโพธิญาณนอกจากนักท่องเที่ยวจะได้ขึ้นมาไหว้พระองค์ใหญ่ ยังจะได้เดินไปอย่างตื่นเต้นหวาดเสียวบนกระจกวนไปมา 3 ชั้น บนความสูง 34 ฟุต เทียบเท่ากระโดดหอ ซึ่งเป็นระดับความสูงจุดที่เสียวที่สุดเป็นการ “ไหว้พระเสียวแห่งเดียวในไทย” แลนด์มาร์กแห่งใหม่ของ อ.แม่สรวยกำหนดจะเปิดทดลองให้ประชาชนได้ขึ้นชมในวันที่ 14 ก.พ. วันแห่งความรักสากลพระภาวนารัตนญาณ วิ. (อริยชาติ อริยจิตฺโต) เจ้าอาวาสวัดแสงแก้วโพธิญาณ เกจิอาจารย์แห่งล้านนา เปิดเผยว่า สกายวอล์กแห่งนี้ สามารถชมวิวได้รอบ 360 องศา มองเห็นภูเขายอดดอยสุดลูกหูลูกตา ระหว่างทางขึ้นสกายวอล์ก นักท่องเที่ยวจะได้ชมประติมากรรมพุทธศิลป์ แฝงด้วยปริศนาธรรมแวะสักการะรูปหล่อครูบาศรีวิชัยเคลือบทองคำใหญ่ที่สุดในโลก ครูบาอภิชัยขาวปี และครูบาชัยวงศาพัฒนา เพื่อขอพรเป็นสิริมงคลแก่ชีวิต มีความสุข ความเจริญรุ่งเรืองมาเที่ยวที่นี่ได้ทั้งความสุขใจ แถมมีโอกาสทำบุญกุศล ขอพรสิ่งศักดิ์สิทธิ์กลับไปด้วยก่อนหมดหนาว แต่ยังไม่หมดใจ ชวนขึ้น “สกายวอล์ก” ไหว้พระ ดุจยืนบนวิมานในวันแห่งความรักกันครับ.วีระชัย ปทุมชัย"},
{"id": 632, "title": "คนอังกฤษจะไร้บ้านมากขึ้น", "highlight": "199 ปีมาแล้ว เมื่อ ค.ศ.1824 มีหนังสือพิมพ์ที่มีชื่อเสียงของอังกฤษเล่มหนึ่งชื่อว่า The Manchester Guardian เมื่อ 62 ปีที่แล้วได้เปลี่ยนชื่อเป็น The Guardian ถ้าพูดถึงหนังสือพิมพ์ที่มีคุณภาพของอังกฤษสมัยก่อน ที่มีความเก่าแก่รุ่นราวคราวเดียวกันก็จะมี The Times (ก่อตั้ง 1785) The Observer (1791) หนังสือพิมพ์เหล่านี้แม้ว่าจะตีพิมพ์ในอังกฤษแต่ก็รักษาชื่อเสียงในแง่ของความถูกต้องของข่าว", "content": "10 กุมภาพันธ์ 2023 The Guardian นำตัวเลขของกระทรวงยุติธรรมของอังกฤษและเวลส์ เรื่องผู้เช่าบ้านถูกยึดบ้านเพราะมีปัญหาค้างค่าเช่า แค่ 3 เดือนสุดท้ายของ ค.ศ.2022 มีคนโดนยึดถึง 5,409 ราย เพิ่มขึ้นเกือบ 2 เท่า เมื่อเทียบกับช่วง 3 เดือนสุดท้ายของ ค.ศ.2021การโดนยึดที่พักอาศัยเป็นภาพสะท้อนของผลกระทบที่รุนแรงของวิกฤติค่าครองชีพ Crisis ซึ่งเป็นองค์กรการกุศลเพื่อคนไร้บ้านในสหราชอาณาจักรออกมาให้ข้อมูลว่า ในอีกไม่กี่เดือนข้างหน้าจะมีครอบครัวไม่น้อยกว่า 1 ล้านครัวเรือนกำลังจะโดนไล่ออกจากบ้านเช่า เนื่องจากไม่มีเงินจ่ายค่าเช่าบ้าน ซึ่งทั้งหลายทั้งปวงเกิดมาจากภาวะเศรษฐกิจที่ตกต่ำย่ำแย่อย่างรุนแรง10 กุมภาพันธ์ 2023 สำนักงานสถิติแห่งสหราชอาณาจักรเปิดเผยว่า เฉพาะ 3 เดือนสุดท้ายของ ค.ศ.2022 สหราชอาณาจักรนำเข้าสินค้า (ไม่รวมโลหะมีค่า) จากสหภาพยุโรปเป็นมูลค่า 8.2 หมื่นล้านปอนด์ เป็นเงินไทยก็ประมาณ 3.35 ล้านล้านบาท หักกลบลบตัวเลขกันแล้ว เพียงแค่ 3 เดือนสุดท้ายของ ค.ศ.2022 สหราชอาณาจักรเสียดุลการค้าให้สหภาพยุโรปถึง 3.29 หมื่นล้านปอนด์ เป็นเงินไทยก็ 1.3 ล้านล้านบาท ที่ซื้อมากคือเครื่องจักรและระบบการขนส่ง ซื้อมากกว่าสิ่งอื่นก็คือเชื้อเพลิงจากเยอรมนี นอกจากเรื่องสงครามแล้ว สิ่งที่ทำให้สหราชอาณาจักรล้มคว่ำคะมำหงายก็คือ การถอนตัวออกจากสหภาพยุโรป ความที่ต้องกลายเป็นประเทศนอกกลุ่มสหภาพยุโรปทำให้การส่งออกของอังกฤษไปสหภาพยุโรปไม่สะดวกเหมือนเมื่อก่อน ผู้กำหนดนโยบายของธนาคารกลางของอังกฤษออกมาเปิดเผยเมื่อสัปดาห์ที่แล้วว่า เบร็กซิต หรือการออกจากการเป็นสมาชิกสหภาพยุโรปสร้างวิกฤติค่าครองชีพอย่างรุนแรงในสหราชอาณาจักร ปัญหาเงินเฟ้อของอังกฤษก็รุนแรงและแก้ไขยาก ไม่น่าเชื่อนะครับว่าจากประเทศที่เคยเป็นมหาอำนาจของโลก เป็นเจ้าอาณานิคมที่ไปยึดครองแผ่นดินต่างๆทั่วโลกจะเผชิญชะตากรรมอย่างที่ไม่เคยคาดคิดมาก่อนสมัยก่อนตอนที่ยังเป็นสมาชิกสหภาพยุโรป การนำเข้าพืชผักผลไม้และอาหารทำได้อย่างง่ายดาย ไม่มีภาษีต่อกัน ทว่าปัจจุบันไม่ใช่แล้วครับ เกิดความยุ่งยากมากมายจนสมาคมค้าปลีกอังกฤษออกมายอมรับว่า อัตราเงินเฟ้อในหมวดอาหารของอังกฤษสูงที่สุดนับตั้งแต่สมาคมฯ เริ่มเก็บสถิติเมื่อ 17 ปีที่แล้ว โดยสมาคมค้าปลีกอังกฤษยอมรับว่า เงินเฟ้อเกิดจากราคาอาหารสัตว์ ปุ๋ย และพลังงานมีราคาแพงขึ้นจากวิกฤติสงครามรัสเซีย-อูเครน และทำนายทายทักว่า เวลาที่เหลืออีก 10 เดือนกว่าของ ค.ศ.2023 ประชาชนคนอังกฤษจะเผชิญปัญหาค่าครองชีพสูงขึ้นกว่าเดิมที่จะมาแรงก็คือค่าน้ำมันและค่าไฟฟ้า ทำให้ผู้ผลิตประสบปัญหาด้านการผลิตด้วยต้นทุนราคาแพง ต้องลดต้นทุนด้วยการลดการจ้างงาน และแก้ไขปัญหาด้วยการเพิ่มราคาผลผลิต Saxo Bank ธนาคารแห่งเดนมาร์กคาดการณ์ว่า มีแนวโน้มสูงว่าอังกฤษจะต้องจัดให้มีการลงประชามติใหม่เพื่อให้อังกฤษกลับเข้าไปเป็นสมาชิกสหภาพยุโรปอีกครั้ง เรื่องเศรษฐกิจที่ตกต่ำเป็นแรงกดดันให้ริชี ซูแน็ก นายกรัฐมนตรีอาจจะประกาศให้มี การยุบสภาและจัดการเลือกตั้งทั่วไปหากผลการเลือกตั้งครั้งต่อไปพรรคแรงงานชนะ ก็มีโอกาสสูงครับที่จะมีการจัดลงประชามติเรื่องการจะกลับเข้าไปอยู่กับอียูใหม่หรือไม่ เพราะพรรคแรงงานเคยประกาศว่าจะจัดให้มีการลงประชามติฯ ตอนนี้ก็มีการสำรวจความเห็นของประชาชนเรื่องผลกระทบของการออกจากสหภาพยุโรป มากกว่าร้อยละ 59 ของผู้ตอบแบบสอบถามบอกว่า ตั้งแต่ถอนตัวมา ทุกอย่างแย่ลง มีเพียงร้อยละ 2 เท่านั้นที่ตอบว่าดี.นิติการุณย์ มิ่งรุจิราลัยsonglok1997@gmail.com"},
{"id": 629, "title": "จิตสำนึกผู้แทนปวงชน", "highlight": "ยิ่งใกล้วันสิ้นอายุของสภาผู้แทนราษฎร สภาก็ยิ่งแสดงอาการเสื่อมโทรมมากขึ้นทุกขณะ การเล่นเกมการเมืองเพื่อให้สภาล่มเริ่มต้นที่พรรคฝ่ายค้าน ลามไปถึงฝ่ายรัฐบาลและวุฒิสภา ส.ส.รังสิมันต์ โรม แห่งพรรคก้าวไกล เตือนให้ระวัง การอภิปรายรัฐบาลกลางเดือนนี้ จะมีการล่มสภาเพื่อหนีข้อหาโกงหรือไม่", "content": "ยิ่งกว่านั้น ยังเกิดวิวาทะในฝ่ายรัฐบาลด้วยกันเอง เมื่อนายวิษณุ เครืองาม รองนายกรัฐมนตรี พูดในทำนองว่าการอภิปรายตาม ม.152 ถ้าสภาล่มระหว่างการอภิปรายต้องถือว่าจบอภิปรายและสิ้นสุดญัตติทันที มีเสียงตอบโต้จากนายสุชาติ ตันเจริญ รองประธานสภาผู้แทนฯว่าต้องทำตามข้อบังคับและข้อตกลงข้อบังคับการประชุมไม่ได้ระบุว่า เมื่อองค์ประชุมไม่ครบถือว่าสิ้นสุดญัตติ เป็นเพียงญัตติสะดุดลง ต้องเลิกการประชุมและนำกลับมาในการประชุมคราวต่อไป นักวิชาการถือว่าการอภิปรายรัฐบาลโดยไม่ลงมติตาม ม.152 เป็นการตรวจสอบรัฐบาลที่สำคัญ เช่นเดียวกับการอภิปรายไม่ไว้วางใจตาม ม.151ต่างกันเพียงแต่การอภิปรายตาม ม.151 ต้องลงมติ และเมื่อเสนอญัตติแล้วห้ามรัฐบาลยุบสภาหนีอภิปรายเด็ดขาด การอภิปรายตาม ม.152 ก็ต้องห้ามทำให้สภาล่มเพื่อหนีการอภิปรายเช่นเดียวกัน ส.ส.ที่ฝ่าฝืนอาจถูกร้อง ป.ป.ช. กล่าวหาว่าฝ่าฝืนมาตรฐานจริยธรรมอย่างร้ายแรง ต้องพ้นจากตำแหน่งปรากฏการณ์สภาล่มแทบจะรายวัน อาจกลายเป็นโศกนาฏกรรมการเมือง เป็นเรื่องเศร้าทั้งสำหรับ ส.ส.และประชาชน ชัดเจนที่สุดคือ กรณี ส.ส.จากหลายพรรคร่วมกันเสนอร่าง พ.ร.บ. เพื่อแก้ไข พ.ร.ก.ประมง ส.ส.หลายคนลุกขึ้นอภิปราย วิงวอนให้สงสารชาวประมงที่เดือดร้อนแสนสาหัส เพราะรัฐบาล คสช. รัฐบาลคณะรัฐประหาร คสช. มอบให้ พล.อ.ประวิตร วงษ์สุวรรณ รองนายกรัฐมนตรี เจรจากับสหภาพยุโรปหรืออียู ถูกบีบบังคับให้ไทยแก้ไขกฎหมายประมง ทำให้ชาวประมงภาคใต้กระอักเลือด ส.ส.ทั้งฝ่ายค้านและรัฐบาล ส่วนใหญ่เห็นด้วยกับการแก้ไข แต่เมื่อจะลงมติมี ส.ส.แสดงตนแค่ 93 คน สภาจึงล่มตามปกติกลายเป็นรายการมวยล้ม ต้มชาวประมงที่กำลังเดือดร้อนแสนสาหัสจากการสำรวจพบว่า ส.ส.ทั้งฝ่ายค้านและฝ่ายรัฐบาลส่วนใหญ่ไม่ได้แสดงตนเข้าประชุม บางพรรคมี ส.ส. 116 คน แต่ไม่แสดงตนถึง 105 คน บรรดาพรรคจิ๋วทั้งหลายที่มี ส.ส.แค่พรรคละคน แต่ส่วนใหญ่ ไม่แสดงตน นี่คือภาพสะท้อนจิตสำนึกรับผิดชอบของผู้แทนปวงชนชาวไทย."},
{"id": 639, "title": "บอลยุโรปรีเทิร์น", "highlight": "หลังจากหยุดไปนานกว่า 2 เดือนศึกลูกหนังยุโรปทุกรายการได้กลับมาฟาดแข้งกันอีกครั้งในช่วงกลางสัปดาห์นี้ (14–16 ก.พ.) ไม่ว่าจะเป็นยูฟ่า แชมเปียนส์ ลีก, ยูโรปาลีก และยูโรปา คอนเฟอเรนซ์ ลีก", "content": "การกลับมาของศึกลูกหนังยุโรปถือว่าเป็นการท้าทายที่เพิ่มมากขึ้นของบรรดาทีมต่างๆ ที่หลุดเข้ามาถึงรอบน็อกเอาต์ เพราะปกติโปรแกรมทั้งในเกมลีกและบอลถ้วยของแต่ละประเทศค่อนข้างชุกอยู่แล้ว มาบวกกับบอลยุโรปไปอีกต้องสับเปลี่ยนโรเตชันขุมกำลังกันให้ดีโดยเฉพาะทีมที่มีลุ้นหลายแชมป์ไม่ว่าจะเป็นลุ้น 3 แชมป์ หรือลุ้น 4 แชมป์ ก็ต้องหมุนเวียนนักเตะกันให้ดี เพราะหากพลาดเมื่อไรอาจจะไม่มีซักแชมป์ติดมือเลยก็เป็นได้ฉบับวันนี้ “มะระหวาน” จะมาทบทวนให้ท่านผู้อ่านได้รับทราบกันอีกครั้งว่าในรอบน็อกเอาต์ของแต่ละถ้วยนั้นใครเจอใครกันบ้าง เพื่อเป็นข้อมูลในการลุ้นในช่วงกลางสัปดาห์นี้มาเริ่มกันที่ถ้วยใหญ่ ยูฟ่า แชมเปียนส์ลีก รอบ 16 ทีมสุดท้าย จะแบ่งเตะกัน 2 สัปดาห์สัปดาห์ละ 4 คู่ด้วยกัน ประเดิมกันวันที่ 14 ก.พ. เอซีมิลาน (อิตาลี) พบทอตแนม ฮอตสเปอร์ (อังกฤษ), ปารีส แซงต์ แชร์กแมง (ฝรั่งเศส) พบบาเยิร์น มิวนิก (เยอรมนี), วันที่ 15 ก.พ. คลับ บรูช (เบลเยียม) พบ เบนฟิกา (โปรตุเกส), ดอร์ทมุนด์ (เยอรมนี) พบเชลซี (อังกฤษ), วันที่ 21 ก.พ. ลิเวอร์พูล(อังกฤษ) พบเรอัล มาดริด (สเปน), แฟรงก์เฟิร์ต (เยอรมนี) พบนาโปลี (อิตาลี), วันที่ 22 ก.พ. ไลป์ซิก(เยอรมนี) พบแมนฯ ซิตี้ (อังกฤษ), อินเตอร์ มิลาน (อิตาลี) พบปอร์โต (โปรตุเกส)ขณะที่บอลถ้วยรอง “ยูโรปา ลีก” เป็นการเตะรอบเพลย์ออฟ โดยนำเอาทีมอันดับ 3 จากแชมเปียนส์ ลีก พบกับอันดับ 2 ของยูโรปา ลีกทั้ง 8 กลุ่ม ผู้ชนะก็จะผ่านเข้ารอบ 16 ทีมสุดท้ายไปดวลกับแชมป์กลุ่มทั้ง 8 ที่ยืนรอก่อนหน้านี้ผลประกบคู่ในรอบเพลย์ออฟมีดังนี้ บาร์เซโลนา (สเปน) พบแมนเชสเตอร์ ยูไนเต็ด (อังกฤษ), ยูเวนตุส (อิตาลี) พบน็องต์ (ฝรั่งเศส), สปอร์ติง ลิสบอน (โปรตุเกส) พบ มิดทิลแลนด์ (เดนมาร์ก), ชัคตาร์ โดเนตสก์ (ยูเครน) พบแรนส์ (ฝรั่งเศส), อาแจกซ์ (เนเธอร์แลนด์) พบอูนิโอน เบอร์ลิน (เยอรมนี), เลเวอร์คูเซน (เยอรมนี) พบโมนาโก (ฝรั่งเศส), เซบีญา (สเปน) พบพีเอสวี (เนเธอร์แลนด์) และซัลซ์บวร์ก (ออสเตรีย) พบโรมา (อิตาลี)ไฮไลต์ของรอบนี้คงไม่พ้นบาร์ซาดวลกับ แมนฯ ยูไนเต็ด เรียกได้ว่าเป็นเต็งหนึ่งและเต็งสองของรายการนี้ต้องมี 1 ทีมที่จะได้ไปต่อ ซึ่งทั้งสองทีมนี้ไม่ว่าใครชนะก็บอกได้เลยว่ามีโอกาสจบลงด้วยตำแหน่งแชมป์ค่อนข้างสูงส่วนรายน้องใหม่อย่างยูโรปา คอนเฟอเรนซ์ ลีก ก็เป็นรอบเพลย์ออฟเช่นกัน โดยนำเอาทีมอันดับ 3 จากยูโรปา ลีก พบกับอันดับ 2 ของยูโรปาคอนเฟอเรนซ์ ลีก ทั้ง 8 กลุ่ม ผู้ชนะก็จะผ่านเข้ารอบ16 ทีมสุดท้ายไปดวลกับแชมป์กลุ่มทั้ง 8 ที่ยืนรอก่อนหน้านี้ผลประกบคู่ในรอบเพลย์ออฟมีดังนี้ คาราบัค (อาร์เซอร์ไบจาน) พบเกนท์ (เบลเยียม),แทร็บซอนสปอร์ (ตุรกี) พบบาเซิล (สวิตเซอร์แลนด์), ลาซิโอ (อิตาลี) พบคลูช (โรมาเนีย), โบโด/กลิมท์ (นอร์เวย์) พบเลช พอชนัน (โปแลนด์), บรากา (โปรตุเกส) พบฟิออเรนตินา (อิตาลี), เออีเคลาร์นากา (ไซปรัส) พบดนิโปร-1 (ยูเครน), เชริฟฟ์ (มอลโดวา) พบปาร์ติซาน เบลเกรด (เซอร์เบีย), ลูโดโกเร็ตส์ (บัลแกเรีย) พบอันเดอร์เลชท์(เบลเยียม)โดยทั้งยูโรปา ลีก และคอนเฟอเรนซ์ลีกลงเตะนัดแรกวันที่ 16 ก.พ. และนัดสองวันที่ 23ก.พ.นี้ ผู้ชนะก็จะผ่านเข้าไปเล่นในรอบ 16 ทีมสุดท้ายการกลับมาของ 3 ถ้วยยุโรปทำให้เกมลูกหนังที่เข้มข้นอยู่แล้วในการแย่งแชมป์ลีกก็เข้มข้นมากขึ้นกว่าเดิมเพราะศึกลูกหนังถ้วยยุโรปก็สำคัญไม่แพ้กัน เพราะอย่างน้อยก็เป็นบ่อเงินบ่อทองทำรายได้เข้าสโมสรมหาศาลส่วนแฟนบอลอย่างเราก็เตรียมขอบตาดำกันยาวๆ.มะระหวาน"},
{"id": 648, "title": "วันนี้เป็นรายการ ศึกมวยไทยพันธมิตร นพเดชมีฮึดจะชนะจอมใจสนุกอีกครั้ง", "highlight": "เวทีมวยกองทัพอากาศธูปะเตมีย์ ดอนเมือง วันจันทร์ที่ 13 ก.พ. (วันนี้) เป็นรายการ ศึกมวยไทยพันธมิตร จัดโดยโปรโมเตอร์ สมหมาย สกุลเมตตา คู่มวยคู่คี่ JKN 18 ถ่ายทอดสด เวลา 18.15-20.15 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "เลอพงษ์ (เสือสยาม) แก้วสัมฤทธิ์ (ชนะ คะแนน ห่วงเชื่อม เงาะบางกะปิ ที่เชียงราย) มวยจังหวะ เตะต่อยหมัดแทงเข่าศอกรุนแรงมีฮึดตลอดกว่า จะชนะ เพชรชุมพร (เพชรบางเบิด ต.สุรัตน์) ท่าแซะยาสัตว์ (แพ้คะแนน เพชรตาเสือ ส.วังเสือ ที่อ้อมน้อย) มวยจังหวะฝีมือเตะต่อยหมัดแทงเข่าแม่นยำรุนแรงฉลาดแต่ปะทะยืดเยื้อแรงปลายเป็นรองท้ายๆ 118 ป.อิทธิฤทธิ์ (ศิษย์ครูเดช) แก้วสัมฤทธิ์ (แพ้คะแนน เพชรทองคำ เดชเพชรสีทอง ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ เดช (กิตติชัย สาทิสซีดี) ส.พงษ์อมร (ชนะ ทีเคโอ เขาทอง (ศักดิ์รุ่งเรือง) ทีเด็ด 99 ยก 4 ที่อ้อมน้อย) มวยจังหวะเตะต่อยหมัดแทงเข่าปล้ำตีรุนแรง แต่เสียดสีมียุบท้ายๆ 118 ต่อ 120 ป.แสงตะวัน ช.ห้าพยัคฆ์ (ชนะคะแนน แก้วกล้า แก้วสัมฤทธิ์ ที่เชียงราย) มวยแข็งแกร่งเตะต่อยหมัดแทงเข่าปล้ำตี รุนแรงมีฮึดตลอดสภาพแวดล้อมแรงเชียร์ดีกว่าจะชนะ เพชรโชคชัย (โพธิ์ดำ ภ.เจริญแพทย์) บี.เอส.มวยไทย (แพ้ทีเคโอ หยกเงิน เดชเพชรสีทอง ยก 2 ที่ดอนเมือง) มวยจังหวะฝีมือเตะต่อยหมัดแทงเข่าแม่นยำรุนแรงฉลาดแต่สภาพแวดล้อมแรงเชียร์เป็นรองท้ายๆ 120 ต่อ 122 ป.นพเดช (ม้าเหล็ก แดงเขาทราย) ช.ห้าพยัคฆ์ (แพ้ทีเคโอ ฉมวกเพชร (แอ๊ดสันป่าตอง) พักยก TH ยกสุดท้าย ที่นนทบุรี) มวยบู๊ทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอดไฟต์ที่แล้วทำรถหมูคว่ำล็อกถล่ม 100-1 ฟิตซ้อมเตรียมตัวมาดี จะชนะ จอมใจ บ้านนักสู้ (ชนะทีเคโอ ชาละวัน เงาะบางกะปิ ยก 3 ที่ รดน.) มวยทรหดเตะต่อยหมัดแทงเข่าศอก ปล้ำตีรุนแรงมีฮึดตลอดชนิดสนุกอีกครั้ง 126 ป.ชัย ศิษย์อาจารย์บี้"},
{"id": 625, "title": "สกัดแผนตีรวนเลือกตั้งเป็นโมฆะ : ระวังประเทศเสียค่าโง่", "highlight": "เลือกตั้งโปร่งใส! นายสมชัย ศรีสุทธิยากร ประธานยุทธศาสตร์ขับเคลื่อนนโยบายพรรคเสรีรวมไทยและอดีตกรรมการการเลือกตั้ง (กกต.) ตั้งโจทย์สุดหินผ่าน ทีมการเมือง ไปยัง กกต.ให้แก้", "content": "หากจัดการเลือกตั้งไม่โปร่งใส เช่น มีบัตรเขย่ง มีปัญหาต่างๆ เกิดขึ้น ประชาชนก็ให้การยอมรับน้อยวิธีทำให้โปร่งใส ประชาชนตรวจสอบได้ เช่น ขอให้ภาคเอกชนเข้าไปเป็นหน่วยสังเกตการณ์ทุกหน่วยเลือกตั้ง กติกานี้มีอยู่แล้ว แต่ไม่มีการตั้งงบประมาณสนับสนุน พอช่วงใกล้เลือกตั้งก็แกล้งทำพอเป็นพิธี อ้างไม่มีคนมาสมัครเช่นเดียวกับระบบการรายงานผลการเลือกตั้งอย่างไม่เป็นทางการ ปกติเลือกตั้งเสร็จ ระบบรายงานผลจากหน่วยเลือกตั้งผ่านโทรศัพท์มือถือ หรือแรบบิทรีพอร์ต รายงานผลอย่างรวดเร็วโดยมีกรรมการการเลือกตั้งหน่วยละ 1 คนทั่วประเทศ ทำหน้าที่ป้อนข้อมูลผ่านแอปพลิเคชันบนโทรศัพท์มือถือเข้าส่วนกลาง ระบบออโต้บวกคะแนนเสร็จ ส่งให้สื่อมวลชนรายงานผลเป็นระบบเรียลไทม์แต่ กกต.กำลังทำโดยรายงานผลผ่านแอปพลิเคชัน ใช้วิธีถ่ายภาพเอกสารแบบฟอร์มรายงานผล มีการเซ็นชื่อกรรมการหน่วยเลือกตั้งทั้ง 9 คนในเอกสารนั้น ส่งไปให้ศูนย์รวมคะแนนเขต แล้วเอาข้อมูลไปกรอกลงเอกเซลอีกที “คอนเซปต์คนละเรื่อง กกต.พยายามทำไม่เชื่อมต่อกับประชาชน คะแนนไม่เรียลไทม์ ระบบนี้จะล้มเหลวเพราะโทรศัพท์แต่ละเครื่องมีประสิทธิภาพแตกต่างกัน การถ่ายภาพเอกสารขนาด เอ 4 และ 2 หน้า ดูตัวเลขในโทรศัพท์มือถือเล็กกว่าเยอะ แทบมองไม่เห็น จะมีปัญหาการกรอกคะแนนผิดระบบที่ผมเคยทำ!! เป็นสิ่งที่ กกต.ไม่พยายามทำ การถ่ายภาพแล้วมากรอกตัวเลขมันล้าสมัย สมัยผมลงไปกำกับเอง จี้เลยแอปพลิเคชันทำหรือยัง ทดลองระบบ มีระบบเซิร์ฟเวอร์สำรองถ้า กกต.นั่งอยู่เฉยๆ รอรายงานความเรียบร้อย ไม่มีปัญหา ระบบไม่ล้มนะ แค่ย้ำเท่านั้น พอวันจริงระบบล่มจะทำอย่างไร”ทำไม กกต.ทำสวนทาง กกต.ชุดก่อน นายสมชัย บอกว่า สำนักงาน กกต.เป็นฝ่ายเสนอให้ กกต.เป็นฝ่ายดำเนินการ แต่สำนักงาน กกต.พยายามทำให้น้อยที่สุด บนทัศนคติทำมากผิดมาก ทำเพียงภายใต้ระเบียบให้ทำแค่ไหนก็ทำเท่านั้นกกต.ไม่รู้เท่าทัน เพราะไม่ได้ลงไปกำกับการแบ่งเขตการเลือกตั้งเช่นเดียวกัน ก่อให้เกิดความยากลำบากต่อประชาชนในการแสดงความคิดเห็น มันเป็นการรับฟังแบบพิธีกรรมเพราะติดตามดูรูปแบบแบ่งเขตตามสถานที่ที่ กกต.กำหนด ดูผ่านเว็บไซต์จังหวัดหรือเฟซบุ๊กของจังหวัด ขอท้าเลยพวกเราเข้าไปดู ไม่เจอหรอก แต่ละจังหวัดนำเสนอบนเว็บไซต์แตกต่างกัน แทนที่นำเสนอขึ้นเป็นแบนเนอร์ใหญ่ คลิกปั๊บเจอทันทีรวมถึงกรณีที่ประชาชนต้องแสดงความเห็นตามแบบฟอร์ม ต้องส่งเป็นเอกสาร แนบสำเนาบัตรประชาชน ทะเบียนบ้าน หากมอบอำนาจให้คนอื่นไปยื่น ต้องติดอากรแสตมป์ในใบมอบอำนาจ...บ้าไปแล้ว!!สร้างระเบียบกฎเกณฑ์ที่เป็นอุปสรรคต่อการแสดงความคิดเห็น เชื่อว่ามีคนแสดงความคิดเห็นน้อยมาก แทนที่ใช้วิธีที่สะดวก หรือใช้วิธีการเปิดประชาคมและเมื่อแบ่งเขตแล้วมีการให้ทบทวน 5 จังหวัด มี 3 จังหวัดแก้มาแล้ว คือปัตตานี เชียงใหม่ สมุทรปราการ แต่ จ.ชลบุรี และกรุงเทพฯ ยังไม่ได้แก้จ.ชลบุรีอาจแก้ไม่ยาก แต่ไม่รู้เหมือนไปกระทบพื้นที่บ้านใหญ่ บ้านเล็กหรือเปล่า เลยไม่ยอมเคาะ ต่างกับกรุงเทพฯ เป็นโจทย์ยากมากๆ เชื่อว่าเขารู้มาเป็นปีแล้ว แต่ไม่ยอมปรึกษาหารือถึงทางออก พอเป็นแบบนี้ กกต.ต้องทำการบ้านมากกว่านี้ทีมการเมือง ถามว่า กกต.ประกาศจำนวนประชากรรวมต่างด้าวเข้าไปด้วย นำไปสู่การเลือกตั้งโมฆะอย่างไร นายสมชัย บอกว่า สิ่งที่เห็นในราชกิจจานุเบกษาจำนวนราษฎร แยกเป็น 2 ตาราง ซีกซ้ายราษฎรสัญชาติไทย ซีกขวาไม่ใช่สัญชาติไทย รวมเป็น 66 ล้านคนใช้ซีกซ้ายที่เป็นรัฐไทยหรือซีกขวา“ผมพยายามค้นก็พบว่า ราษฎรต้องเป็นคนสัญชาติเดียวกัน ราษฎรไทยต้องเป็นสัญชาติไทย และค้นกรณีแยกออกเป็น 2 ตารางเริ่มตั้งแต่ปีไหน พบว่า ปี 57 ตอนผมเป็น กกต.ยังเป็นตารางเดียว พอปี 58 แยกเป็น 2 ตารางมีการเลือกตั้ง 1 ครั้งปี 62 ซึ่งใช้ตารางรวม ตอนนั้นไม่มีใครโต้แย้ง เพราะไม่มีใครรู้ใช่ไหม ไม่มีใครยุ่งแม้ทำผิด เป็นการเลือกตั้งภายใต้การกำกับของ คสช.เช่น คสช. สั่งให้ใช้จำนวนราษฎรปลายปี 60 แทนที่จะใช้จำนวนราษฎรปลายปี 61 ส่อขัดรัฐธรรมนูญ”ก่อให้เกิดการคำนวณ ส.ส.ของแต่ละจังหวัดผิดไปจากข้อเท็จจริง จังหวัดที่มีคนไทยหรือราษฎรที่ไม่ใช่คนไทย จังหวัดที่มีราษฎรที่ไม่ใช่สัญชาติไทยเยอะย่อมมีโอกาสได้ ส.ส.มากขึ้นปัญหาที่ตามมาในปี 62 มีทั้งทำให้ ส.ส.บางจังหวัดลดลง ปัญหาบางเขตเลือกตั้งมีคนไทยมาใช้สิทธิเลือกตั้งเพียงเล็กน้อย เพราะมีคนที่ไม่ใช่สัญชาติไทยอยู่ 6-8 หมื่นคน ผู้สมัคร ส.ส.ได้คะแนน 2-3 หมื่นก็ได้เป็น ส.ส.มันเจอปัญหา 2 อย่าง คือจำนวน ส.ส.ในจังหวัดถูกต้องหรือไม่ และการแบ่งเขตจังหวัดมีคนไทยจริงที่มีสิทธิเลือกตั้งน้อย ทำให้คนคุมเสียงข้างมากเอาชนะการเลือกตั้งได้ถ้าเป็นแบบนี้เรื่อยๆ จะเกิดปัญหาตามมาในอนาคต จังหวัดไหนอยากได้ ส.ส.เพิ่มก็เอาคนที่ไม่ใช่สัญชาติไทยเข้ามาใส่เป็นราษฎรไทยฉะนั้น ขอเสนอให้ กกต.ทำคำร้องถึงศาลรัฐธรรมนูญวินิจฉัย ราษฎร ตามรัฐธรรมนูญมาตรา 86 แปลความหมายว่าอย่างไรถ้าหมายถึงราษฎรที่มีสัญชาติไทย ต้องถอยกลับมาแก้ไขได้ทัน แต่ถ้ารวมถึงราษฎรที่ไม่ใช่สัญชาติไทยด้วย ถือเป็นการยืนยันว่าสิ่งที่ กกต.ทำถูกต้อง เดินหน้าต่อตามปกติหาก กกต.ไม่ร้อง เดินหน้าอย่างเดียว ในอนาคตมีประชาชนที่ถูกละเมิดสิทธิ์มีสิทธิร้องต่อผู้ตรวจการแผ่นดินพิจารณาส่งศาลรัฐธรรมนูญ ภายใน 60 วัน ยังไม่ส่งศาลรัฐธรรมนูญ ประชาชนก็ร้องต่อศาลรัฐธรรมนูญโดยตรงสมมติอีก 3-4 เดือน เลือกตั้งเสร็จประกาศผล เกิดผลกระทบ 6 จังหวัด คือเชียงใหม่ เชียงราย ตาก อุดรธานี ลพบุรี และปัตตานี รวม 40 เขต 8% จาก ส.ส. 500 คน มี ส.ส.ไม่ถึง 95% ย่อมเปิดการประชุมสภาไม่ได้รัฐบาลรักษาการยาวจนกว่าจะเลือกตั้งใหม่ กกต.เข้าข่ายวินิจฉัยบกพร่องต้องจ่ายค่าเสียหาย ฐานประมาทเลินเล่ออย่างร้ายแรง เพราะหลายฝ่ายออกมาเตือนย้ำแล้วย้ำอีก เป็นสิ่งที่ กกต.ต้องคิด มันเดินไปสู่จุดนี้ได้จริงๆ หากมีการฟ้องร้องค่าเสียหายทางแพ่ง สมมติ กกต.แพ้ต้องจ่ายตังค์เปิดประชุมสภานัดแรกต้องมีจำนวน ส.ส. 95% จุดนี้เปิดช่องให้รัฐบาลรักษาการอยู่ยาวได้ นายสมชัย บอกว่า สมัยก่อนให้กรอบเวลาแค่ 30 วัน กกต.บอกว่าเวลาน้อยไป จะสอยใครก็สอยไม่ทัน ฉะนั้น ขอเป็น 60 วันช่วยกลั่นกรองคนดีเข้าสู่สภาขยายเวลา 60 วัน ไม่ช่วยทำให้ กกต.ทำงานดีขึ้น กกต.ควรใช้โอกาสนี้จัดการเลือกตั้งให้สุจริต คำร้องต่างๆดำเนินการให้เรียบร้อย มีใบเหลืองกี่ใบ ใบส้มกี่ใบก็ว่าไปฉะนั้น ความเป็นห่วงประกาศเลือกตั้งจะไม่ได้ 95% ผมไม่ห่วง ตอนนี้ห่วงอย่างเดียว ถ้ามีประชาชนร้องทำให้ 40 เขตเสียไป ประเด็นนี้ทำให้ไม่ได้ ส.ส. 95%กกต.ผิดฐานประมาทเลินเล่อทำให้เลือกตั้งใหม่หลายพรรคการเมืองเป็นห่วงภายหลังเลือกตั้งมีโอกาสเกิดโมฆะ นายสมชัย บอกว่า เบื้องต้นที่คำนวณมีผลกระทบ 6 จังหวัด แต่มีคนระบุว่าทั้งหมดได้ เพราะประชากร 66 ล้านคน นำไปคำนวณทุกจังหวัด อาจเป็นเกมหนึ่งที่วางไว้? ผมไม่รู้นะครับ!!แต่ที่ผ่านมาเคยใช้ช่องทางดังกล่าว ทำให้การเลือกตั้งตกเป็นโมฆะมาแล้ว ตรงนี้เป็นสิ่งที่พึงระวัง!!ประเภทเลือกตั้งมาแล้วดูผลก่อนชนะหรือไม่ ถ้าชนะไม่มีปัญหาแต่แพ้ขึ้นมา มีความเป็นไปได้หาทางตีรวนให้การเลือกตั้งเป็นโมฆะ.ทีมการเมือง"},
{"id": 622, "title": "“ออลีวีเย แบ็ช” เปิดงานเสวนา “Lunch Talk with Olivier BECHT”", "highlight": "@ออลีวีเย แบ็ช รมช.กระทรวงกิจการยุโรปและการต่างประเทศฝรั่งเศส เปิดงานเสวนา “Lunch Talk with Olivier BECHT” เพื่อหาโอกาสการลงทุนในประเทศไทย โดยมี ตีแยรี มาตู, โชติมา เอี่ยมสวัสดิกุล และ ปาทริซ ปิเชด้า มาร่วมงานด้วย ที่โรงแรมพูลแมน จี สีลม วันก่อน.@", "content": "หนังสือพิมพ์ไทยรัฐ...ยอดจำหน่ายมากที่สุดของประเทศ...ตรงกับวันแห่งความรัก ฉบับประจำวันอังคารที่ 14 กุมภาพันธ์ 2566 \"อินทรีเหล็ก\""},
{"id": 623, "title": "ความหวัง “วันวาเลนไทน์” แก้ปัญหา “สังคมสูงอายุ”?", "highlight": "เมื่อฉบับวันเสาร์ที่ผ่านมา ผมเขียนในสไตล์ “เสาร์สารพัน” ชวนท่านผู้อ่านไปเที่ยวโน่นดูนี่ในงานหรือกิจกรรมต่างๆ ที่จัดขึ้นในช่วงเวลานี้ ตามแนวทางของคอลัมน์ที่กำหนดไว้สำหรับวันเสาร์", "content": "แน่นอนครับ กิจกรรมแรกเลยที่ต้องเขียนถึงในต้นเดือนกุมภาพันธ์เช่นนี้ ย่อมหนีไม่พ้นกิจกรรมเกี่ยวกับ “วาเลนไทน์” หรือ “วันแห่งความรัก” ตามวัฒนธรรมของฝรั่งที่จะมาถึงในวันที่ 14 กุมภาพันธ์โดยเฉพาะกิจกรรม “จดทะเบียนสมรส” ตามเขตต่างๆของกรุงเทพมหานคร ซึ่งมีคนส่งข่าวมาถึงผมผ่านไลน์บ้าง เฟซบุ๊กบ้าง ว่าจะมี 4-5 แห่ง ได้แก่ บางรัก, บางขุนเทียน, บางแค, สาทร เป็นต้นแต่ละแห่งล้วนจัดกิจกรรมใหญ่โตมีการแจกของรางวัลแจกของที่ระลึก และตั้งชื่องานอย่างไพเราะเพราะพริ้งให้แก่เขตของตนเอง มีทั้งภาษาไทย ภาษาอังกฤษ ควบคู่กันไปดังที่ได้นำมาเขียนไว้เมื่อเสาร์ที่แล้วผมก็นึกว่ามีเพียงแค่นั้นที่ไหนได้อีก 2 วัน หนังสือพิมพ์ทุกฉบับต่างก็พร้อมใจกันลงข่าวว่าจาก 50 เขตของ กทม.เรานั้น มีการจัดกิจกรรมจดทะเบียนสมรสเป็นกรณีพิเศษ ทั้งแจกของที่ระลึก ทั้งตั้งชื่องานอย่างไพเราะเพราะพริ้งถึง 30 กว่าเขตด้วยกันรวมทั้ง เขตบางพลัด ที่ในอดีตหลายปีมาแล้ว ท่านผู้อำนวยการเขตเคยคิดจะเปลี่ยนชื่อ เพราะไม่มีใครมาจดทะเบียนสมรสในวันวาเลนไทน์เลย เพราะเกรงว่าจดแล้วจะต้องพลัดพรากจากกัน หรืออยู่ไม่ยืดยาว เพราะชื่อเขตไม่ค่อยเป็นมงคลเท่าไรนัก แต่ชาวบ้านไม่รับข้อเสนอของท่าน บอกว่าชื่อบางพลัดเป็นชื่อใน ประวัติศาสตร์ มีมาตั้งแต่ยุคกรุงธนบุรีถึงรัตนโกสินทร์ จะมาเปลี่ยนได้อย่างไร ออกมาวิพากษ์วิจารณ์ยกใหญ่จนท่านผู้อำนวยการเขตต้องยอมถอนเรื่องวาเลนไทน์ปีนี้ เขตบางพลัด ก็จัดงานจดทะเบียนสมรสด้วยเหมือนกัน โดยไม่วิตกว่าผู้คนจะเกรงกลัวชื่อเขต...แถมมีของที่ระลึกพิเศษไว้ให้ลุ้น พร้อมตั้งชื่อกิจกรรมว่า “บางพลัด พัดเรามาคู่กัน นิรันดร”ใครจะไปจดทะเบียนสมรสวันวาเลนไทน์ปีนี้ที่บางพลัดก็เชิญนะครับผมไม่ทราบว่าเป็นนโยบายของท่านผู้ว่าฯท่านปัจจุบันหรือไม่? หรือเผอิญว่าหลายๆเขตต่างก็มีใจตรงกัน จึงหันมาจัดกิจกรรมจดทะเบียนสมรสในวันวาเลนไทน์ 2566 อย่างเอิกเกริกดังที่เป็นข่าวแต่ไม่ว่าจะเป็นความคิดของใคร? หรือเป็นความคิดของเขตต่างๆ ที่เกิดมาตรงกันโดยบังเอิญ ผมก็เห็นว่า ควรจะสนับสนุน และให้กำลังใจ รวมทั้งขอบคุณทุกๆเขตที่จัดกิจกรรมในครั้งนี้เป็นอย่างยิ่งเพราะการจดทะเบียนสมรสถือเป็นส่วนหนึ่งของ “การแต่งงาน” หรือการมาอยู่กินใช้ชีวิตร่วมกันของชายหญิง สร้างครอบครัวใหม่มีลูก มีหลานไว้สืบสกุลต่อไปในอนาคตเราก็หวังเอาไว้ว่าเมื่อคนแต่งงานมากขึ้น มีครอบครัวใหม่เพิ่มขึ้น คงจะช่วยให้ประเทศไทยของเรามีเด็กเกิดใหม่มากขึ้นเป็นเงาตามตัวปัญหาคนเกิดน้อยกลายเป็นปัญหาใหญ่ของหลายๆประเทศทั่วโลกทุกวันนี้ และหลายๆประเทศที่ว่าถึงขั้นต้องเปลี่ยนนโยบายใหม่จากที่เคยลดอัตราเกิดของประชากรมาเป็นเพิ่มอัตราการเกิดกันยกใหญ่ประเทศไทยเราก็เริ่มหันมารณรงค์ให้คนไทยเราเริ่มมีลูกเพิ่มขึ้นกันแล้ว และเท่าที่จำได้กระทรวงสาธารณสุขก็ดูเหมือนจะมีโครงการชักชวนคนไทยให้แต่งงานมากขึ้นและมีลูกเพิ่มขึ้นอยู่ 2-3 โครงการผมก็หวังว่าการจัดกิจกรรมจดทะเบียนสมรสของเขตต่างๆ และการจัดที่โน่นที่นี่ทั่วประเทศไทยด้วยในวันวาเลนไทน์ จะเป็นการช่วยเสริมให้นโยบายเพิ่มอัตราเกิดของประเทศไทยบรรลุเป้าหมายขอฝากข้อคิดไว้เพียงเล็กๆน้อยๆ ว่าเมื่อจดทะเบียนแล้วก็อย่าลืมปฏิบัติภารกิจให้ครบถ้วนขบวนความด้วยนะครับอย่าลืมว่าการจดทะเบียนสมรส จะมีผลแค่ทางจิตใจและทางกฎหมายว่าเราทั้ง 2 จะมาเป็นบุคคลคนเดียวกันเท่านั้นไม่ได้มีผลในการเปลี่ยนแปลงโครงสร้างประชากรแต่อย่างใด นอกเสียจากเมื่อจดทะเบียนสมรสเสร็จสรรพแล้วคู่สมรสนั้นจะต้องปฏิบัติภารกิจที่สำคัญของการมีชีวิตคู่ควบคู่ไปด้วยปฏิบัติด้วยความตั้งใจและเปี่ยมไปด้วยความรักระหว่างกันและกันจึงจะเป็นผลให้มีเด็กเกิดใหม่เพิ่มขึ้น และโดยทฤษฎีเด็กที่เกิดจากความรักที่แท้จริงของพ่อแม่ก็มักจะเป็น “เด็กดี” เมื่อเติบใหญ่ขึ้นในอนาคตขอบคุณทุกๆเขต ทุกๆอำเภอ ทุกๆจังหวัด ที่จัดงานจดทะเบียน สมรสทั่วประเทศไทยในวันพรุ่งนี้อีกครั้งนะครับ (และอย่าลืมปฏิบัติภารกิจสำคัญเพื่อชาติด้วยนะครับ ผู้จดทะเบียนทั้งหลาย)“ซูม”"},
{"id": 619, "title": "ไทยลีกวันเสาร์ที่ผ่านมานับเป็น วันโลกาวินาศของบิ๊กทีมทั้งหลายที่พร้อมใจถูกเจ้าบ้านสอย", "highlight": "Every pain gives a lesson, and every lesson changes a person. ทุกๆความเจ็บปวดมักจะให้บทเรียน และทุกๆบทเรียนมักจะเปลี่ยนแปลงคน ", "content": "รู้ว่า เละเทะ แต่ถ้าไม่มี ชูวิทย์ กมลวิศิษฎ์ ออกมา แฉ ก็คงไม่มีใครรู้ว่า วงการสีกากี จะเลอะเทอะถึงขนาดนี้ a ตะลึงพรึงเพริดกันไปทั้งโลก เมื่อกรรมการอิสระของพรีเมียร์ ลีก อังกฤษ ชาร์จ 115 กระทงกล่าวหา แมนเชสเตอร์ ซิตี้ ฐานกระทำความผิดกฎ Financial FairPlay ต่างกรรมต่างวาระ หลังจากที่ศาลกีฬาโลกเคยตัดสินให้ ทีมเรือใบสีฟ้า รอดพ้นในคดีทำนองเดียวกันนี้มาครั้งหนึ่งแล้ว แต่คราวนั้นมี ยูฟ่า เป็นโจทก์ จะเรียกว่าจองล้างจองผลาญกันชนิดที่ว่าเล่นไม่เลิกก็ไม่ผิดด้วยความเอาจริงเอาจังไม่เลือกปฏิบัติและกัดไม่ปล่อย พรีเมียร์ ลีก อังกฤษ จึงเป็นสุดยอดของความน่าเชื่อถือในบรรดาลีกฟุตบอลอาชีพทั่วโลก ส่วนฟุตบอลอาชีพของไทยยังเพิ่งเริ่มต้นคงต้องใช้เวลา ก็ลำพังแค่ ซีอีโอของ บ.ไทยลีก คนเดียว ยังหาคนมาทำไม่ได้ ต้อง รักษาการ กันมา 5-6 ปีแล้ว คงต้องเป็นอาชีพแบบสมัครเล่นชักเข้าชักออก หยั่งที่เห็นกันไปก่อนไทยลีก 1 วันเสาร์ที่ผ่านมานับเป็น วันโลกาวินาศ ของบิ๊กทีมทั้งหลาย ไล่ตั้งแต่ ชลบุรี เอฟซี, บีจีพียูและ การท่าเรือฯ ที่ออกไปเยือนแล้วพร้อมใจกันถูกเจ้าบ้านสอยทั้ง 3 ทีม โดยเฉพาะ “ทีมกระต่ายแก้ว” ที่ลงเล่นในไทยลีก 4 ครั้งหลังเก็บได้แค่แต้มเดียว ฟอร์มรูดกว่าใครเพื่อนประเทศไทยต่อไปนี้คงต้องพึ่งคนหนุ่มคนสาวกันมากขึ้น ปวิศรัฐฐ์ ติยะไพรัช ประธานสโมสร เชียงราย ยูไนเต็ด สวมหมวกอีกใบ ไปเป็นหัวหน้าพรรค “เพื่อชาติ”ลงสนามการเมืองใหญ่ งานนี้ “หัวหน้าฮาย” ชูนโยบาย “การเรียนรู้” ที่ทุกคนต้อง เข้าถึงได้ ปฐมบทของการ สร้างโอกาสให้คนในชาติอย่างเท่าเทียม ฟังแล้วเก็ตก็เลยขอเชียร์ให้เต็มคาราเบล!วีเออาร์"},
{"id": 613, "title": "วิ่งแล้วปวดหลัง!", "highlight": "“ทำไมวิ่งแล้วปวดหลัง” สาเหตุของการปวดหลังมีหลากหลาย อาจจะเกิดจากการนอนบนเบาะ ที่นุ่มเกินไป อาจเกิดจากการนั่งทำงาน เยอะเกินไป หรืออาการจากการเจ็บป่วย ซึ่งอาการเหล่านั้น", "content": "ผมและอีกหลายคนคาใจเรื่องการทำหน้าที่ของผู้บริหารสิทธิประโยชน์มานาน“บับเบิ้ล” ยิ่งรัก รักษ์สุวรรณ หนึ่งในนักข่าวสายบอลไทยผู้ทรงอิทธิพลที่สุดตอนนี้ ก็เป็นหนึ่งในนั้น จึงโพสต์บทความนี้ลงในเฟซบุ๊กส่วนตัว ยิ่งอ่านยิ่งเกิดคำถามมากมายถ้าผู้บริหารสิทธิ หรือแม้กระทั่งผู้บริหารสมาคมกีฬาฟุตบอลฯ รวมถึงบริษัท ไทยลีกไม่สามารถ แก้ปัญหาหรือแค่ตอบคำถามแบบตรงไปตรงมาได้ ก็เสียสละปล่อยมือเสียเถิดให้คนอื่นเขาเข้ามาทำยังจะดูแล้วมีความ หวังกว่า“เงินสนับสนุนทีมไทยลีก” เป็นปัญหาถูกพูดถึงมาตลอดในการบริหารงานของสมาคมยุคปัจจุบันสัปดาห์ก่อนนู้นมีข่าวที่อ่านแล้วไม่สบายใจ สมาคมตอบคำถามสโมสรแบบไม่เคลียร์ เมื่อถูกถามถึงความชัดเจนเรื่องเงินสนับสนุนทีม สมาคมบอกแต่เพียงว่ามีปัญหาขาดสภาพคล่องจากสถานการณ์ “โควิด-19” ที่ยังไม่สามารถแก้ไขได้ หากได้รับเงินจากสปอนเซอร์เมื่อไรจะรีบจ่ายสโมสรทันที แต่จำนวนเงินจะมากหรือน้อยขึ้นอยู่กับยอดเงินที่จะได้จากสปอนเซอร์วันนี้สมาคมออกข่าวชี้แจงอีกครั้ง แต่ไม่มีอะไรใหม่ นอกจากบอกว่าเงินยังไม่มี หมุนไม่ทัน ต้องเอาไปทำทีมชาติ ทำลีกเดือนหน้าอาจจ่ายเพิ่มได้ ถึงตรงนี้เลยยิ่งงง สมาคมไม่มีความชัดเจนหรือตอบอะไรที่สร้างความมั่นใจให้กับสโมสรได้เลยหรือแล้วสโมสรจะวางแผนต่อไปได้อย่างไรที่คาใจคือทำไมสมาคมไม่รู้ว่าเงินสนับสนุนจากสปอนเซอร์จะได้เท่าไร ทั้งที่ “ผู้ดูแลสิทธิประโยชน์” ต้องการันตีตรงนี้ในหนังสือสัญญาการประมูลผู้ดูแลสิทธิประโยชน์ของสมาคม ต้องมีการระบุว่าผู้ชนะการประมูลจะสามารถจ่ายเงินการันตีให้ได้ปีละเท่าไร กี่บาท กี่สตางค์เงินการันตีตัวนี้มันต้องได้แน่ๆตามระยะเวลาในสัญญา ส่วนจะไปขายสปอนเซอร์ได้เพิ่มมากกว่านั้น กี่บาทก็เป็นเรื่องที่จะไปแบ่งกำไรกันเองแต่เงินขั้นต่ำต้องมีการการันตีว่าสมาคมต้องได้แน่ๆเท่าไร ไม่งั้นจะไปชนะการประมูลได้มาเป็น “ผู้ดูแลสิทธิประโยชน์” ได้อย่างไรคำถามคือทุกวันนี้สมาคมได้เงินการันตีครบตามสัญญาหรือเปล่า อันนี้หลายสโมสรคาใจ เพราะเงินมันไม่ออก ออกก็ไม่ตรง สโมสรเข้าใจดีว่าฤดูกาลนี้ถูกตัดเงินสนับสนุนทีมออก 30% แต่เงินงวดแรกที่ออกมาทั้งที่ควรออกตั้งแต่ก่อนเปิดฤดูกาลก็ไม่ได้ครบตามจำนวนปกติเงินสนับสนุนสโมสรจะถูกหาร 4 จ่ายเท่าๆกัน 4 งวด แต่งวดแรกที่จ่ายไปได้ไม่นานเงินมันเป็นจำนวนที่คูณ 4 แล้วก็ได้ไม่ถึงยอดที่ต้องได้ที่น่าประหลาดคือทั้งสมาคมและ “ไทยลีก” ไม่ได้ออกมาเคลียร์แบบชัดๆด้วยว่าเงินจะได้เพิ่มจนครบเมื่อไร นี่เล่นเงียบซะดื้อๆตรงนี้จึงเป็นความคาอกคาใจของสโมสรว่าสมาคมดูแลและปกป้องผลประโยชน์ให้กับสโมสรดีพอแล้วหรือยังสมาคมควรตระหนักว่าสโมสรเป็น “ฟันเฟือง” สำคัญของวงการฟุตบอลไทย รายได้จากลิขสิทธิ์หรือสิทธิประโยชน์ของ “ไทยลีก” ก็มาจากสโมสรที่สร้างทีมมาเตะกันในลีก หรือทีมชาติไทยที่ไปสร้างความสุขให้คนไทยจนสมาคมถูกโดนด่าน้อยลง ก็เพราะผลผลิตนักเตะที่สโมสรสร้างมาทั้งนั้นแล้วทำไมสมาคมดูเหมือนจะไม่เห็นอกเห็นใจสโมสรเลย ทั้งที่ควรต้องประคบประหงมดูแลให้ดีหลายคนจึงสงสัยและตั้งคำถามอีกว่าทำไมสมาคมไม่ไล่บี้ผู้แลดูแลสิทธิประโยชน์ให้หนักๆ เหมือนตอนไล่บี้คนดูแลชุดเก่าที่ฟ้องร้องกันหลายคดีเพราะอะไร? ทำไม?ที่ผ่านมาตั้งแต่ทีมงานบริหารชุดนี้เข้ามานำนาวาฟุตบอลไทย ไม่เห็นมีการเปิดเผยตัวเลขสิทธิประโยชน์ต่างๆเลยว่าเท่าไร ยังไงไม่ว่าจะเป็นค่าลิขสิทธิ์ถ่ายทอดสด สิทธิประโยชน์เสื้อผ้า ลูกฟุตบอล และอีกสารพัดอย่างไม่เคยเปิดเผยตัวเลข คนที่แพ้ประมูลยังไม่รู้ด้วยซ้ำว่าที่ยื่นประมูลแพ้น่ะ แพ้ไปกี่บาท ทั้งที่ตามหลักการแล้วคนประมูลแพ้ต้องได้ข้อมูลตรงนี้หลายสิ่งหลายอย่างจึงเกิดเป็นเครื่องหมายคำถามที่เอาจริงๆแล้วสมาคมควรต้องมีคำตอบไม่ใช่เอาแต่นิ่ง หรือบอกไม่รู้ ตอบไม่ได้ที่เคยต่อว่าอะไรทีมงานบริหารสมาคมชุดเก่าไว้ ทำไมเป็นซะเอง!!!ป.ล. 1.วิธีแก้ปัญหาคืออธิบายให้ชัดเจน ถ้าทำให้เคลียร์ก็คงไม่มีคนถามถ้ามีคนถามก็ตอบ ไม่ต้องบล็อก ไม่ให้ออกสื่อ!OOOOOOพาวเวอร์บอมบ์"},
{"id": 611, "title": "I’ll not be dictated to.", "highlight": "หลังจากวางกระเป๋านักเรียนแล้ว หนูน้อยก็วิ่งมาบอกแม่ I got twenty marks in dictation. หนูเขียนตามคำบอก (ของครู) ได้ยี่สิบคะแนนค่ะ dictation เป็นคำนาม มาจากกริยา dictate ซึ่งหมายถึง ‘บอก’ กวีชราท่านหนึ่งให้สัมภาษณ์กับสื่อว่าท่านเขียนกวีอย่างไรจึงได้รางวัลมากมาย I dictate all my poems to my assistant. ฉันบอกบทกวีของฉันทั้งหมดให้กับผู้ช่วยเขียนตาม ผู้สัมภาษณ์ยิ้มบอกกับกวีชราว่า I’m not used to dictation and must write everything down myself. ฉันไม่เคยชินกับการบอกให้คนเขียน และต้องเขียนทุกอย่างด้วยตัวเอง", "content": "นอกจากนั้น dictate ยังสื่อถึง ‘บังคับ’ ได้ด้วย สามีบ่นภรรยาว่าค่าใช้จ่ายในบ้านเพิ่มขึ้นมาก แต่ภรรยาไม่เคยช่วยกันประหยัดเลย เปิดน้ำ เปิดไฟทิ้งไว้อย่างสิ้นเปลือง เดือนนี้สามีถูกลดเงินเดือนลงครึ่งหนึ่ง กลับมาก็หงุดหงิดเพราะภรรยาเปิดไฟโรงรถทิ้งไว้ตั้งแต่เช้า เขาเรียกภรรยามาคุยอย่างจริงจัง Necessity dictated the reduction of expenses. ความจำเป็นบังคับให้ต้องลดค่าใช้จ่าย ภรรยาตะโกนเสียงแหวขึ้นว่า I’ll not be dictated to. ฉันจะไม่ยอมถูกบังคับดอกนะสามีพยายามอดกลั้น บอกกับภรรยาว่า You must act according to the dictates of reason. คุณจะต้องทำตามที่เหตุผลบังคับนะ ภรรยาจ้องหน้าสามี ตอบกลับด้วยน้ำเสียงราบเรียบว่า The best word I can give is to follow the dictate of my own heart. คำพูดที่ดีที่สุดที่ฉันจะให้ได้ก็คือทำตามหัวใจ (ของฉัน) บังคับเท่านั้น.นิติการุณย์ มิ่งรุจิราลัยpasalok1998@gmail.com"},
{"id": 610, "title": "ระวังด้วงงวงเจาะเมล็ดมะม่วง", "highlight": "ช่วงนี้เป็นช่วงที่ต้นมะม่วงในหลายพื้นที่อยู่ในระยะออกดอกและติดผลอ่อน กรมส่งเสริมการเกษตร เตือนเกษตรกรให้หมั่นสำรวจใต้ต้น ลำต้น และช่อดอก เนื่องจากเป็นช่วงที่ตัวเต็มวัยของด้วงงวงเจาะเมล็ดมะม่วงจะออกจากแหล่งหลบซ่อนมายังช่อดอกมะม่วงเพื่อหาอาหารและผสมพันธุ์ในรอบปี", "content": "หลังจากผสมพันธุ์ 3-4 วัน จะเริ่มวางไข่ที่ผลอ่อนของมะม่วง โดยตัวเต็มวัยเพศเมียจะกัดผิวมะม่วงเป็นแผลขนาดเล็กและวางไข่ หลังจากนั้นจะขับถ่ายของเหลวออกมาเพื่อปิดผิวมะม่วงบริเวณที่วางไข่แล้ว เมื่อไข่ฟักเป็นตัวหนอนจะชอนไชเข้าไปกัดกินเมล็ดมะม่วงและเจริญเติบโตอยู่ภายในเมล็ดจนกระทั่งเป็นตัวเต็มวัยทั้งนี้ ร่องรอยการเข้าทำลายของด้วงงวงเจาะเมล็ดมะม่วงจะสังเกตได้ยาก เมื่อผลมะม่วงมีขนาดใหญ่ ช่องแผลหรือร่องรอยการทำลายจะปิดสนิทและเชื่อมติดกัน จนกระทั่งไม่สามารถมองเห็นได้ผลมะม่วงที่ร่วงหล่นใต้ต้นจนแห้ง เศษใบมะม่วงที่ทับถมใต้ต้นและในดินจะกลายเป็นแหล่งหลบซ่อนอาศัยของตัวเต็มวัยของด้วงงวง เจาะเมล็ดมะม่วงได้นานข้ามปีดังนั้น เกษตรกรควรหมั่นทำความสะอาดแปลงปลูก เพื่อไม่ให้มีแหล่งบ่มเพาะศัตรูทำลายมะม่วงสำหรับแนวทางการป้องกันและแก้ไข ต้นมะม่วงที่อายุมากกว่า 15 ปี ต้องหมั่นตรวจดูด้วงงวงเจาะเมล็ดมะม่วงที่หลบซ่อนอยู่ตามรอยแตกของเปลือก หมั่นทำความสะอาดสวน โดยตัดแต่งกิ่ง กำจัดวัชพืช เศษซากพืช และเก็บผลมะม่วงที่ร่วงหล่นหรือเศษซากเมล็ดไปทำลายนอกแปลง และควรใช้ชีวภัณฑ์ คือ เชื้อราเมธาไรเซียม ป้องกันกำจัดศัตรูพืชในดิน หากพบการทำลายปริมาณมาก ให้ใช้สารเคมี อิมิดาคลอพริด แบบน้ำ อัตรา 15-20 ซีซี ต่อน้ำ 20 ลิตร แบบผง อัตรา 5-10 กรัมต่อน้ำ 20 ลิตร หรือ แลมป์ดา–ไซฮาโลทริน อัตรา 20 ซีซี ต่อน้ำ 20 ลิตร หรือ คาร์บาริล 80% อัตรา 60 กรัมต่อน้ำ 20 ลิตร ผสมสารจับใบราดสารเคมีบนดินในรัศมีทรงพุ่มและพ่นบริเวณลำต้นของมะม่วงหลังจากตัดแต่งกิ่ง และให้พ่นสารเคมีบริเวณช่อมะม่วงที่ติดผลอ่อนทุก 7 วัน จนถึงระยะห่อผลมะม่วง...ถ้าไม่ห่อผลมะม่วงต้องพ่นสารจนผลมะม่วงเจริญเติบโตในระยะเข้าไคล และควรสลับชนิดของสารเคมีเพื่อป้องกันแมลงดื้อยา.สะ–เล–เต"},
{"id": 604, "title": "งานเข้าสลากพลัส", "highlight": "เริ่มชัดเจนเรื่องราวกองสลากพลัส ที่เป็นข่าวสร้างความสับสนให้กับผู้คนในสังคมไทย กับที่เข้ามาเป็นตัวแทนจำหน่าย “ลอตเตอรี่ออนไลน์” โดยระดมสื่อโฆษณาทุกรูปแบบทำให้ชื่อติดตลาดอย่างรวดเร็ว และข่าวกลุ่มนายทุนธุรกิจนอกระบบเข้ามาเกี่ยวข้องในการสนับสนุนเข้าข่ายเป็นการฟอกเงิน", "content": "พล.ต.อ.ดำรงศักดิ์ กิตติประภัสร์ ผบ.ตร. ประชุมร่วมกับ พล.ต.ท.ประจวบ วงศ์สุข ผู้ช่วย ผบ.ตร. พ.ท.หนุน ศันสนาคม ผอ.สำนักงานสลากกินแบ่งรัฐบาล กระทรวงดิจิทัลเพื่อเศรษฐกิจและสังคม สำนักงานป้องกันและปราบปรามการฟอกเงิน สำนักงานคณะกรรมการคุ้มครองผู้บริโภค กรมการปกครอง กรมสรรพากร และกรมสอบสวนคดีพิเศษกำหนดแนวทางในการดำเนินการเกี่ยวกับการประกอบธุรกิจจำหน่ายสลากกินแบ่งรัฐบาลผ่าน แพลตฟอร์มออนไลน์ของเอกชน พร้อมผลการดำเนินคดีบริษัทล็อตเตอรี่ออนไลน์ จำกัดหรือกองสลากพลัสหลังดำเนินคดีจำหน่ายสลากเกินกว่าราคาและความผิดฐานประกอบธุรกิจขายตรงและตลาดตรงโดยไม่จดทะเบียน ผู้ต้องหาให้การปฏิเสธ พนักงานสอบสวนได้ทำการสรุปสำนวนส่งฟ้องเดือน ก.พ.บก.ปคบ. ตรวจสอบรายชื่อผู้ซื้อสลากจากกองสลากพลัส 2 งวด คือ งวดวันที่ 16 มี.ค.2565 และงวดวันที่ 1 เม.ย.2565 มีการโอนซื้อกว่า 1.6 แสนราย พบว่า มีการขายสลากเกินราคา 4,214 ราย มีการจำหน่ายให้เด็กอายุต่ำกว่า 20 ปี 20 ราย มีเด็กอายุ 8 ปี รวมอยู่ด้วย ผบ.ตร.สั่งให้ตรวจสอบตั้งแต่วันที่ 1 มี.ค. จนถึงปัจจุบันสั่งให้ ปปง.และดีเอสไอ ที่พบพยานหลักฐานไปเชื่อมโยงกับเส้นทางการเงินของผู้กระทำผิดพนันออนไลน์ และยาเสพติด เตรียมแจ้งข้อหา “ฟอกเงิน” กับผู้ที่เกี่ยวข้องกรมการปกครองเตรียมเข้าแจ้งข้อหาการพนัน กรมสรรพากรเข้ามาตรวจสอบเรื่องการเสียภาษี กระทรวงดิจิทัลฯ ยื่นฟ้องต่อศาลขอคุ้มครองชั่วคราวโดยการระงับการเผยแพร่จำหน่ายสลากคดีนี้ พล.ต.อ.ดำรงศักดิ์ สั่งให้ทำจริงจังหากพบว่ามีความผิด ส่วนอื่นตามพยานหลักฐานให้ดำเนินการตามกฎหมายเด็ดขาด และกำชับให้ทุกหน่วยเร่งดำเนินการสร้างความเชื่อมั่นในการบังคับใช้กฎหมายผบ.ตร.รับนโยบายรัฐบาล เข้ามาควบคุมการจำหน่ายลอตเตอรี่ออนไลน์ ให้อยู่ภายใต้กรอบของกฎหมาย และไม่ยั่วยุมอมเมาเด็กและเยาวชน ที่สำคัญไม่ปล่อยให้เป็นแหล่ง “ฟอกเงิน” ของกลุ่มทำผิดกฎหมายทั้งการเล่นพนันออนไลน์ การค้ายาเสพติด เร่งทุกหน่วยร่วมกัน “ตัดไฟแต่ต้นลม”ก่อนบานปลายหรือสายเกินแก้. "},
{"id": 605, "title": "พระจีวรสีคราม", "highlight": "ประวัติศาสตร์ไทยช่วงหลังกรุงศรีอยุธยาแตก เรารู้จักเจ้าพระฝางหนึ่งในก๊กใหญ่ ที่กว่าพระเจ้าตากจะปราบลงได้เหนื่อยหนักกว่าหลายก๊กอื่น", "content": "ระหว่างดำรงฐานะเป็นทั้งพระ เป็นทั้งเจ้า เจ้าพระฝางไม่ยอมสึกจากพระ ยังห่มจีวรเหมือนพระ เพียงแต่เปลี่ยนสีจีวรเป็นสีแดงยุคหลังกรุงศรีอยุธยาแตก คนไทยรุ่นเรา ยังเห็นพระสำนักสันติอโศก ห่มจีวรสีดำ ส่วน “ยันตระ” เจอข้อหาปาราชิก เราไม่เรียกพระ เขายังรักรูปแบบชีวิตพระ เปลี่ยนมาห่มจีวรสีเขียวผมอ่านหนังสือมาก็ว่ามากเล่ม เล่มรหัสวิทยา พลังเร้นลับ (สำนักพิมพ์ข้าวฟ่าง พิมพ์ครั้งที่ 4 พ.ศ.2543) อ่านเอามาใช้เขียนคอลัมน์หลายครั้ง...อ่านครั้งหลัง เพิ่งรู้ว่า พระห่มจีวรสีครามก็มีอาจารย์ “พลูหลวง” ท่านเขียนเอาไว้ในคำนำพระห่มจีวรสีครามมีขึ้นที่ไหน เกิดขึ้นได้อย่างไร หมดไปเมื่อไหร่ ค่อยๆทำความเข้าใจไปด้วยกันอาจารย์พลูหลวง ปรารภว่า ปรากฏการณ์เคลื่อนไหว บันทึกไว้ในประวัติศาสตร์ชาติมนุษย์ เราได้พบว่า เมื่อมีศาสนาต่างๆอุบัติขึ้นอย่างบริสุทธิ์ สิ่งที่ติดตามมาในจังหวะอันพอดี ก็จะเกิดการแตกแยกออกไป เป็นคติที่ขัดแย้งกันเช่นคริสต์ศาสนาเดิม ได้แยกออกเป็นโปรเตสแตนต์ กับนิกายอื่นอีกมากมาย ทั้งของเดิมและฝ่ายที่ขัดแย้ง แล้วก็แยกออกไปจนถึงลัทธินับถือซาตาน ผู้เป็นศัตรูพระผู้เป็นเจ้า และลัทธิมนตร์ดำพระพุทธศาสนาได้แยกออกเป็นสอง เดิมที่คงอยู่เรียกว่า หินยาน ฝ่ายที่แยกออกไปเรียกว่า มหายาน ซึ่งรุ่งโรจน์ในแถบเหนืออินเดียขึ้นไป ต่อมาได้แยกออกเป็นวัชรยาน มนตรยาน หรือลัทธิตันตริก ทำนองเดียวกับมนตร์ดำ มีการนับถือพระโพธิสัตว์ การเล่นคาถาอาคม การเคร่งในพิธีกรรม ลัทธินี้แพร่หลายมาสู่อาณาจักรนครหลวงของเขมร สมัยพระเจ้าชัยวรมันที่ 7พระสงฆ์เริ่มลามก มีการทำพิธีทำลายพรหมจารีของสตรีผู้จะแต่งงาน ต้องแห่แหนเจ้าสาวเข้าสู่เรือนหอพระสงฆ์มหายาน ห่มจีวรสีคราม เรียกว่าสงฆ์อรี มีหน้าที่ทำลายพรหมจารีของเจ้าสาว พิธีนี้มีต่อมาในสมัยพระเจ้าชัยวรมันที่ 8 ชาวโลกรู้เรื่องนี้กว้างขวาง จากบันทึก เจียวต้ากวน ผู้ร่วมในคณะทูตจีน“พลูหลวง”บอกว่า ลัทธิการให้สงฆ์อรีทำลายพรหมจารีเจ้าสาว ในวันก่อนแต่งงาน เคยนิยมแพร่หลายอยู่ในอาณาจักรพุกามของพม่า เมื่อพุทธศตวรรษที่ 16แต่อาณาจักรพุกาม มีพระเจ้าอโนรธามังช่อ คนไทยเรียก พระเจ้าอนุรุทธมหาราช เป็นกษัตริย์ที่ฉลาดลึกซึ้ง ทรงเห็นว่า ลัทธิอรี เป็นลัทธิลามกอนาจาร แปดเปื้อนโลกีย์ ไม่ควรมีอยู่ในพุทธศาสนาทรงขับไล่สงฆ์อรีจีวร ออกไปจากพุกามจนหมดแล้วทรงรับคติสงฆ์ฝ่ายหินยานลังกาจากมอญภาคใต้ นำมาใช้เป็นหลักปฏิบัติในพุกาม ยืนยงถาวรในพม่าผมอ่านคำนำอาจารย์พลูหลวง...มาถึงตรงนี้ นึกได้เคยอ่าน หนังสือ“วัชรยาน ตันตระ” อาจารย์หม่อมคึกฤทธิ์ ปราโมช เขียนว่า พระลัทธินี้ (ไม่ได้บอกห่มจีวรสีอะไร) ยึดหลักสี่ ม. เมถุน เมรัย มัจฉา และมุทราม.เมถุน อยากเอา ก็เอา ม.เมรัย อยากก๊งก็ก๊ง ม.มัจฉา อยากกินปลาถ้ามีให้กินก็กิน ส่วน ม.มุทรา คือท่ารหัสมือ บอกวิธีบรรลุธรรมมีคาถาสั้นๆบทสำคัญ โอม มณี ปัททเม หุม อาจารย์หม่อมคึกฤทธิ์ แปลตามศัพท์ โอม มณีในดอกบัว แปลโดยความหมาย แก้วในดอกบัว ก็คือการเอาแก้วใส่เข้าไปในดอกบัวชื่อลัทธิ วัชรยาน แปลว่า ยานสายฟ้า อธิบายว่า บรรลุรวดเร็วในพริบตาแบบสายฟ้าแลบเดาเอาได้ว่า เมื่ออยากมีสุข ก็เสพสุขเสียให้สมอยากเดี๋ยวนี้...จะอดทนสวดมนต์ภาวนาให้เหนื่อยยากไปทำไมกันเล่า!กิเลน ประลองเชิง"},
{"id": 618, "title": "“เสี่ยโบ๊ท” จัดศึกมวยมันส์สนั่นเมืองนัดสัญจร พรเสน่ห์ฟอร์มสดจะชนะน่ารักท้ายๆสนุก", "highlight": "เวทีมวยชั่วคราวสนามธนาชัย ต.น้ำซึม อ.เมือง จ.อุทัยธานี วันอังคารที่ 14 ก.พ. (วันนี้) เป็นรายการมวย ศึกมวยมันส์สนั่นเมืองนัดสัญจร จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ยอดกตัญญู จิตรเมืองนนท์ (แพ้ทีเคโอ คิวทอง (พยัคฆ์พันล้าน) นุ้ยสี่มุมเมือง ยก 3 ที่ปราจีนบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรอง จะแพ้ โฟร์วิน ศิษย์เจริญทรัพย์ (ชนะคะแนน เพชรรุ่ง ศิษย์ครูโนช ที่รังสิต) มวยจังหวะเตะต่อยหมัดแทงเข่า ศอกปล้ำตีรุนแรงฉลาดกว่าชนิดสนุก 113 ป.ภูมิใจไทย ปกรณ์พรสุรินทร์ มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดฟิตซ้อมเตรียมตัวมาแก้มือ จะชนะ เมฆ พรัญชัย มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดหลักเหลี่ยมดีแต่เสียดสีแรงปลายเป็นรองชนิดสนุกพลิกไปมาล้างตากรรมการอีกครั้ง (ฟอร์มหลัง เมฆ ชนะคะแนน ภูมิใจไทย ที่ รดน.) 122 ป.สุดหล่อ ส.จ.โต้งปราจีน มวยทรหดเตะต่อยหมัดแทงเข่าศอก ปล้ำตีรุนแรงมีฮึดตลอดสภาพแวดล้อมแรงเชียร์ดีกว่า จะชนะ แป๊ะยิ้ม ส.บุญมีฤทธิ์ มวยแข็งแกร่งเตะต่อย หมัดแทงเข่าปล้ำตีรุนแรงมีฮึดตลอดแต่สภาพแวดล้อมแรงเชียร์เป็นรองชนิดสนุกดุเดือดพลิกไปมาอีกครั้ง (ฟอร์มหลัง สุดหล่อ ชนะคะแนน แป๊ะยิ้ม ที่นนทบุรี) 114 ป.น่ารัก (ป.ประจักษ์) ส.จ.โต้งปราจีน (ชนะ ทีเคโอ ชยกร ภ.หลักบุญ ยก 3 ที่รังสิต) มวยจังหวะ ฝีมือเตะต่อยหมัดแทงเข่าศอกแม่นยำรุนแรงฉลาดแต่แรงปลายเป็นรอง จะแพ้ พรเสน่ห์ ส.ภูมิภัทร (ชนะทีเคโอ มังกรทอง ศิษย์นายกทวีปตะพง ยก 3 ที่ทีวีสี 7) มวยแข็งแกร่งเตะต่อยหมัดแทงเข่าศอกปล้ำตี รุนแรงฟอร์มสดมีฮึดตลอดกว่าท้ายๆ 126 ป.ชัย ศิษย์อาจารย์บี้"},
{"id": 603, "title": "ผู้ครอบครองแร่สำคัญของโลก", "highlight": "ศตวรรษก่อนๆ เป็นศตวรรษของเจ้าอาณานิคมที่ออกไปล่าเมืองขึ้นทั่วโลก ไม่ว่าจะเป็นสเปน โปรตุเกส อังกฤษ ฝรั่งเศส ตุรกี (ออตโตมัน) เยอรมนี เนเธอร์แลนด์ (ฮอลันดา) อิตาลี และสหรัฐ ประเทศที่ทุกข์ทรมานจากการถูกล่าเมืองขึ้นมีทั้งในทวีปเอเชีย ทวีปแอฟริกา ทวีปอเมริกา และดินแดนในเกาะแก่งต่างๆ โชคดีที่ดินแดนแห่งอารยธรรมใหญ่ๆ ยังคงดำรงรักษาสถานะของประเทศตัวเองไว้ได้ ไม่ว่าจะเป็นจีน อินเดีย บราซิล ฯลฯ", "content": "ขณะนี้เราเข้าคริสต์ศตวรรษที่ 21 มาได้ 23 ปีแล้ว โลกก็พลิก ประเทศที่เคยล่าอาณานิคม กลายเป็นประเทศเศรษฐกิจตกต่ำย่ำแย่ อย่างเช่นอังกฤษและฝรั่งเศส ส่วนประเทศที่เคยลำบากยากลำเค็ญจากการถูกล่า กลายมาเป็นประเทศที่เจริญรุ่งเรืองเฟื่องฟุ้งขอแสดงความยินดีกับประเทศที่เคยลำบากยากเข็ญ ที่ปัจจุบันครอบครอง Rare Earth หรือแร่หายาก หากเป็นเมื่อสมัยที่ฝรั่งมังค่ายังมีกองกำลังที่ยิ่งใหญ่ก็คงจะยึดเอาประเทศเหล่านี้เป็นของตนไปแล้ว แต่สมัยนี้ ถึงแม้ว่าจะรู้ว่าเจอแร่หายากก็ยึดไม่ได้แล้วครับ เพราะประเทศเหล่านี้มีกองกำลังทหารที่แข็งแรง มีเศรษฐกิจที่ดี มีทรัพยากรมนุษย์ที่มีคุณภาพจำนวนมากแร่หายากที่ผมกำลังพูดถึงคือกลุ่มแร่ธาตุ 17 ชนิดที่เรียกว่ากลุ่มธาตุแลนทาไนด์และกลุ่มโลหะทรานซิชัน ทั่วโลกใช้แร่หายากในหลายอุตสาหกรรม ทั้งใช้เป็นส่วนประกอบสำคัญหรือเป็นตัวเร่งปฏิกิริยา ใครมีแร่หายากเยอะ ประเทศนั้นก็สามารถพัฒนาเทคโนโลยีชั้นสูงได้ง่าย นำไปทำสายใยแก้วนำแสง รถพลังงานไฟฟ้า ทีวีจอแบน กระจกคุมความร้อน อุปกรณ์ทางการแพทย์ คอมพิวเตอร์พกพา โทรศัพท์เคลื่อนที่ ขีปนาวุธ และยุทธปัจจัยต่างๆประเทศที่มีแร่หายากมากที่สุดในโลกคือจีน ผมขออนุญาตนำข้อมูล Mine Production of rare earths in China from 2010-2022 จาก statista.com ซึ่งเป็นข้อมูลทางสถิติที่ได้รับการยอมรับมารับใช้กันครับ จีนผลิตแร่หายากได้เกิน 1 แสนตันตั้งแต่ ค.ศ.2014 จนถึง 2021และตั้งแต่ ค.ศ.2022 จีนผลิตแร่หายากได้เกิน 2 แสนตัน ประเทศไหนจะแสดงท่าทีรังเกียจเดียดฉันท์จีน แต่เมื่อถึงประเด็นแร่หายาก ทุกประเทศก็ทำตัวสงบเงียบเรียบร้อย เพราะอยากได้รับความเมตตาจากจีน แบ่งปันแร่หายากนำไปใช้ ที่สร้างความตะลึงพรึงเพริดให้กับวงการผลิตยานยนต์ไฟฟ้าโลกก็คือการแถลงของรัฐบาลอินเดียเมื่อ 9 กุมภาพันธ์ 2023 อินเดียพบแหล่งสำรองลิเทียมเป็นครั้งแรกจำนวนมากถึง 5.9 ล้านตัน ทันทีที่รัฐมนตรีเหมืองแร่ของอินเดียประกาศการค้นพบ พวกผู้เชี่ยวชาญจากตะวันตกก็สวนมาเลยครับว่า การผลิตเหมืองแร่ลิเทียมไม่เป็นมิตรต่อสิ่งแวดล้อม ขุดแร่เสร็จแล้วก็ต้องใช้เทคโนโลยีขั้นสูงในการใช้เชื้อเพลิงคั่วแร่ลิเทียม กระบวนการสกัดแร่ต้องใช้น้ำจำนวนมาก และจะปล่อยก๊าซคาร์บอนไดออกไซด์จำนวนมากออกสู่ชั้นบรรยากาศด้วยพวกที่พูดอาจจะต้องการสื่อว่า อ้า อินเดียทำเองไม่ได้นะ เทคโนโลยีคุณไม่พอ คุณจะทำร้ายโลกนะ (ถ้าจะทำต้องให้พวกเราชาวตะวันตกเข้าไปทำ) ขอเรียนนะครับ ว่าเทคโนโลยีอินเดียสมัยนี้ล้ำไม่แพ้ใคร เทคโนโลยีหลายอย่างดีกว่าของตะวันตกเสียด้วยซ้ำ และในความเป็นจริง การค้นพบลิเทียมทำให้อินเดียสามารถผลิตรถยนต์ไฟฟ้าได้จำนวนมาก อ้าว แล้วรถยนต์ไฟฟ้าไม่ใช่เป็นความพยายามของมนุษย์ที่จะลดก๊าซคาร์บอนไดออกไซด์ เพื่อต่อสู้กับปัญหาโลกไม่ใช่หรือ คำพูดของผู้เชี่ยวชาญตะวันตกดูเหมือนกับเป็นการตีกันอินเดียอย่างไรไม่รู้มกราคม 2023 ก็มีการค้นพบแหล่งแร่ที่เป็นกลุ่มแร่ธาตุหายากมากกว่า 1 ล้านตันทางตอนเหนือของสวีเดน เมื่อรัฐบาลสวีเดนประกาศออกไป สำนักงานสำรวจธรณีวิทยาสหรัฐฯก็ออกมาตีกันเช่นกัน ว่าการสกัดแร่โลหะหายากไม่ใช่เรื่องง่ายและส่งผลเสียต่อสิ่งแวดล้อมประเทศที่มีแร่หายาก 8 อันดับของโลก (2022) มีดังนี้ครับ จีน (สำรอง 44 ล้านตัน) เวียดนาม (22 ล้านตัน) บราซิลและรัสเซีย (21 ล้านตัน) อินเดีย (6.9 ล้านตัน) ออสเตรเลีย (4.2 ล้านตัน) สหรัฐฯ (2.3 ล้านตัน) และกรีนแลนด์ (1.5 ล้านตัน).นิติการุณย์ มิ่งรุจิราลัยsonglok1997@gmail.com"},
{"id": 602, "title": "ภารกิจ “วันวาเลนไทน์” แต่งงานแล้วต้อง “มีลูก”", "highlight": "เมื่อวานนี้ผมเขียนขอบคุณบรรดาเขตต่างๆใน กทม. รวมทั้งอีกหลายอำเภอของต่างจังหวัดทั่วประเทศ ที่จัดให้มีการจดทะเบียนสมรสใน “วันแห่งความรัก” 14 กุมภาพันธ์ 2566", "content": "โดยหวังว่า การจดทะเบียนสมรส จะมีส่วนช่วยให้ประชากรของไทยเราเพิ่มขึ้น มีเด็กใหม่ๆเกิดขึ้นในไม่ช้านี้...เพื่อแก้ปัญหาใหม่ล่าสุดของประเทศไทยนั่นก็คือปัญหา “สังคมผู้สูงอายุ” อันเนื่องมาจากประเทศไทยเรา ทุกวันนี้มีผู้สูงอายุเกิน 20 เปอร์เซ็นต์เรียบร้อยแต่ผมก็ยังเป็นห่วง เกรงว่าคู่บ่าวสาวที่มาจดทะเบียนสมรสในวันนี้ จะมุ่งหวังเอาฤกษ์เอาชัย และมุ่งหวังจะได้ข้าวของที่ระลึกเท่านั้น เมื่อสมรสกันแล้วก็มิได้ปฏิบัติหน้าที่ของคู่สมรสที่สมบูรณ์แบบคือไม่ยอมมีลูกสืบสกุล เพราะความยากลำบากในการเลี้ยงลูกในยุคใหม่ ที่ค่าใช้จ่ายสูงขึ้นกว่ายุคก่อนๆหลายเท่าวันนี้ผมขออนุญาตเขียนเรื่องนี้ต่อ เพราะเพิ่งค้นเจอตัวเลขที่น่าตกใจ เกี่ยวกับโครงสร้างประชากรของประเทศไทยเราเมื่อวันที่ 31 ธันวาคม ปี 2565 ที่ผ่านมาหมาดๆนี้เอง ประเทศไทยเรามีประชากรตามทะเบียนทั้งสิ้น 66,080,812 คน หรือ 66 ล้านคนเศษขณะเดียวกันสถิติที่เผยแพร่โดยกระทรวงสาธารณสุข ก็ปรากฏว่าในปีเดียวกันนี้ มีคนเกิดทั้งสิ้น รวมทั่วประเทศไทยจำนวน 502,107 คน และมีคนเสียชีวิตทั้งสิ้น 595,963 คนแสดงว่าคนไทยเราตายมากกว่าเกิดถึง 93,858 คน ในปี 2565 นับเป็นปีที่ 2 ติดต่อกันแล้วที่คนไทยตายมากกว่าเกิด (ปีแรกคือ 2564)เมื่อวิเคราะห์ในรายละเอียดพบว่า อัตราเกิดของคนไทยอยู่ที่ 7.6 ต่อ 1,000 คน และอัตราตายอยู่ที่ 8.9 ต่อ 1,000 คน ส่งผลให้อัตราเกิดติดลบที่ 1 เปอร์เซ็นต์ เท่ากับญี่ปุ่น, สิงคโปร์, เกาหลีใต้ ซึ่งกำลังมีปัญหา “ประชากรสูงอายุ” ที่หนักหนาสาหัสมากขึ้นในปัจจุบันนี้ที่ญี่ปุ่นนั้น ท่านนายกรัฐมนตรี ฟูมิโอะ คิชิดะ เพิ่งแถลงต่อรัฐสภาเมื่อกลางเดือนมกราคมนี้เองว่า สถานการณ์ด้านประชากรของญี่ปุ่นอยู่ใน “ภาวะวิกฤติ” อย่างมาก จำเป็นต้องแก้ไขอย่างเร่งด่วนเมื่อญี่ปุ่นกลายเป็นประเทศอันดับ 2 ของโลกที่มีประชากรสูงอายุเกิน 65 ปี และมีประชากรเกิดใหม่ตํ่ากว่า 800,000 คน ปีล่าสุดอีกประเทศหนึ่งที่มีปัญหาเกี่ยวกับเข้าสู่สังคมผู้สูงอายุก็คือ สาธารณะรัฐประชาชนจีนนั่นเอง หลังจากที่อัตราเกิดของประเทศลดลงมาเรื่อยๆ จนเป็นผลทำให้ในปี 2022 ที่ผ่านมา ประชากรจีนลดลงไป 850,000 คนจากปีก่อนหน้า และเป็นการลดครั้งแรกในรอบ 60 ปีนักประชากรศาสตร์เชื่อว่า ของจีนจะยังลดต่อไปอีก หรือหากเพิ่มก็จะน้อยมาก ทำให้คาดว่าปี 2030 อีก 7 ปีจากนี้ ประชากรจีนจะอยู่ที่ 1,416 ล้าน และจะถูกแซงโดยอินเดีย ที่จะเพิ่มขึ้นเรื่อยๆในอัตราที่สูงกว่าโดยในปีดังกล่าว (2030) ประชากรอินเดียจะกลายเป็น 1,528 ล้าน เป็นที่ 1 ของโลกแทนจีนจริงๆแล้ว ปัจจุบันนี้จำนวนประชากรของโลกยังคงเพิ่มขึ้นเรื่อยๆ เพราะในขณะที่หลายประเทศมีการวางแผนประชากร (รวมทั้งจีน) แต่อีกหลายๆประเทศมิได้มีการวางแผนแต่อย่างใดประเทศในแอฟริกาส่วนใหญ่ รวมทั้งอินเดีย ปากีสถาน และฟิลิปปินส์ ประชากรจะเพิ่มขึ้นเรื่อยๆ โดยเฉพาะในแอฟริกาบางประเทศอาจเพิ่มถึง 1 เท่าตัวด้วยซํ้าในปี 2050สำหรับไทยเราซึ่งเริ่มใช้นโยบายวางแผนครอบครัวมาตั้งแต่ พ.ศ.2015 ภายใต้สโลแกน “ลูกมากยากจน” ปรากฏว่าดำเนินการอย่างได้ผล และเกินเป้าหมาย กลายเป็นคนเกิดน้อยกว่าคนตายมา 2 ปีดังกล่าวผลก็คือ จากนี้ไปอีก 10 ปี ประเทศไทยซึ่งมีผู้สูงอายุ 20 เปอร์เซ็นต์ ขณะนี้ (ถือว่าเข้าสู่สังคมผู้สูงอายุโดยสมบูรณ์แล้ว) จะมีประชากรผู้สูงอายุ 1 ใน 3 หรือ 33 เปอร์เซ็นต์ ซึ่งเรียกกันว่า “สังคมผู้สูงอายุสุดยอด”จึงขออนุญาตนำข้อมูลและข้อคิดเหล่านี้มาฝากหนุ่มสาวที่จะจดทะเบียนสมรสวันนี้อีกครั้งหนึ่งอย่าแค่จดทะเบียนสมรสเฉยๆนะลูก...ช่วยผลิตลูกผลิตหลานให้แก่ประเทศไทยด้วย...ไม่ใช่อะไรหรอก ชีวิตของลูกๆในวันนี้นั่นแหละที่จะลำบากมาก เมื่อไทยเราเป็น “ประเทศผู้สูงอายุสุดยอด” เต็มตัว.“ซูม”"},
{"id": 599, "title": "เดิมพันสูง", "highlight": "คนที่ครํ่าหวอดกับสนามการเมืองนานเข้า ก็จะเห็นลีลาทางการเมือง ที่ เก็บอุดมการณ์ ใส่ลิ้นชัก ลั่นดาลเอาไว้อย่างดี นักการเมืองที่ออกมาอ้างว่า พูดจริงทำจริง ไม่ทิ้งราษฎร ไม่มีอยู่จริง คำพูดวาจาระหว่างการหาเสียงขอคะแนนจากชาวบ้าน กับตอนที่ได้เป็น ส.ส. ได้เป็นรัฐบาล ได้เป็น รมต.แล้ว ต่างกันจากหน้ามือเป็นหลังมือ", "content": "เพราะเป้าหมายสุดท้ายคือการชิงอำนาจรัฐไม่ใช่เป้าหมายการเป็น ผู้แทนราษฎร เท่านั้น เพราะ อำนาจรัฐ สามารถที่จะให้คุณให้โทษได้ทุกอย่าง คนที่ถูกดำเนินคดีอาญาร้ายแรง ข้อหากบฏ ข้อหาฆ่าคนตาย ตราบใดที่ยังไม่มีคำพิพากษาถึงที่สุด สามารถที่จะมาเป็น ส.ส.-ส.ว.-รมต.ทำได้ทุกอย่าง ได้รับเอกสิทธิ์คุ้มครองเป็นกรณีพิเศษเมื่ออำนาจรัฐอยู่ในมือของผู้นำจะเนรมิตอะไรก็ได้ไม่เคยเห็นผู้นำประเทศไทยผู้บริหารระดับสูงติดคุกหรือรับโทษ แม้แต่การทุจริตคอร์รัปชัน ทั้งนักการเมืองและข้าราชการประจำ ต่อให้มีพยานหลักฐานชัดเจนขนาดไหน ถ้ากระทบกับอำนาจและความมั่นคงของรัฐบาล ก็จะไม่มีการแตะต้องตรวจสอบ ขอแค่เป็นพรรคร่วมรัฐบาลอย่างเหนียวแน่นก็พอนี่คือความบกพร่องของรัฐธรรมนูญที่เปิดโอกาสให้พรรคที่รวบรวมเสียงข้างมากได้ ก็สามารถตั้งรัฐบาลได้ เป็นรัฐบาลผสมกี่พรรคก็ได้ ด้วยวิธีการใดก็ได้ ขอให้เป็นรัฐบาลได้ก็พอ แม้จะเสียความสมดุลในการตรวจสอบก็ตามไม่มีประเทศไหนที่เปิดโอกาสให้ นักการเมืองที่มีส่วนเกี่ยวข้องในการทำสัมปทานขนาดใหญ่กับรัฐ มาเป็น ผู้บริหารในรัฐบาล เสียเอง เนื่องจากจะหลีกเลี่ยงเรื่องของผลประโยชน์ต่างตอบแทนไม่ได้เลยวันนี้ระบอบประชาธิปไตยบ้านเรา กำลังอยู่ในห่วงของประชาธิปไตยต่างตอบแทน นั่นหมายความว่า ถ้าเลือกคนนี้เข้ามาเป็นนายกฯต่อไป คนกลุ่มนี้ การเมืองกลุ่มนี้ ก็ยังจะรักษาผลประโยชน์และอำนาจได้อย่างต่อเนื่อง เช่น ส.ว. 250 เป็นต้นไม่แปลกที่ ส.ว. 250 จะไม่เอาคนอื่นมาเป็นนายกฯ นอก จาก พล.อ.ประยุทธ์ จันทร์โอชา เท่านั้น และประกาศด้วยว่า ถ้า เพื่อไทยแลนด์สไลด์ จริง ส.ว. 250 ก็แลนด์สไลด์ ได้เหมือนกัน คือจะแลนด์สไลด์ ไม่เอา อุ๊งอิ๊ง เป็นนายกฯ ถ้าได้เสียงข้างมาก ไม่ถึง 375 เสียง+1 อุ๊งอิ๊ง แพทองธาร ชินวัตร ก็ไม่ได้เป็นนายกฯ ถึงได้เสียงมาเกินครึ่ง 250 เสียง ก็ไม่ได้เป็นนายกฯ เพราะจะได้เป็นนายกฯจะต้องได้เสียงสนับสนุนในสภาเกินกว่า 375 เสียงขึ้นไปประชาธิปไตยไม่ได้แปลว่าเสียงส่วนใหญ่ของประชาชนอีกต่อไปสมมติเพื่อไทยได้ 200 กว่าเสียง จะไปเอาเสียงจากที่ไหน มาอีก 150-170 เสียง ในพรรคร่วมฝ่ายค้านได้ไม่ถึงแน่นอน จะไปรวมกับก้าวไกลก็ติดกับดักอีก ก็ต้องไปจับขั้วกับรัฐบาลปัจจุบันอยู่ดี ถ้าอยากเป็นรัฐบาล ขออะไรก็ต้องให้อยู่แล้วสุดท้ายก็ต้องเดิมพันกันด้วยตำแหน่งนายกฯ คนที่ 30.หมัดเหล็กmudlek@thairath.co.th"},
{"id": 595, "title": "ยิ่งใกล้ “พี่ใหญ่” ยิ่งโดน", "highlight": "ทรงอย่าง “บิ๊กป้อม” แซดอย่าง “บิ๊กตู่” ขนาด “วัยรุ่นฟันปลอม” กล้าถือไมค์ร้องเพลงฮิตของ “วัยรุ่นฟันน้ำนม” จับอารมณ์ “บิ๊กบราเธอร์” อย่าง พล.อ.ประวิตร วงษ์สุวรรณ รองนายกฯ หัวหน้าพรรคพลังประชารัฐ ชักจะติดลมกับเกมการตลาด", "content": "ยุทธศาสตร์สร้างภาพ จัดอีเวนต์ชิงกระแสเป็นข่าวรายวันและนั่นก็ได้ผล ทำให้ภาพของ “บิ๊กป้อม” มีความเป็นธรรมชาติ เล่นได้สมบทสมบาท “นักเลือกตั้งอาชีพ” กลมกลืนกับบรรยากาศการเมืองห้วงเลือกตั้งทำได้ทุกอย่าง ทั้งร้อง ทั้งรำ ทั้งเต้น เป็นลุงใจดีเข้าถึงได้ง่ายเทียบกับ “บิ๊กตู่” พล.อ.ประยุทธ์ จันทร์โอชา นายกฯและ รมว.กลาโหม ประธานใหญ่พรรครวมไทยสร้างชาติ ที่ยังวางมาด “นาย” ชี้นิ้วสั่ง “ไอ้เณร” ยึดติดกับบท “ทหารอาชีพ”อาการแบบที่รีบตวาดกลับชาวสวนจังหวัดสมุทรสงคราม ที่ขอให้แก้ปัญหาราคาผลไม้ แลกกับการเลือกเป็นนายกฯต่ออีกสมัย บอกกันชัดๆเลยว่า ไม่จำเป็น ไม่สน ไม่แคร์สไตล์ท่านผู้นำทหารเฒ่า ไม่ชอบให้ใครมาต่อรอง“ลุงตู่” ทรงอย่างแบด “ลุงป้อม” ทรงอย่างบอย เกมการตลาดในสนามเลือกตั้งแพ้กันขาดแต่ทั้งนี้ทั้งนั้น มันก็เป็นเรื่องที่วัดผลลัพธ์สุดท้ายไม่ได้ เพราะในเกมการเลือกตั้งแบบไทยๆมีหลายปัจจัยเป็นองค์ประกอบ การชิงพื้นที่สื่อไม่ใช่เครื่องการันตีกระแสดีแต่ไม่มีคะแนน ก็มีเห็นมานักต่อนัก โดยเฉพาะสภาพต้นทุนหน้าตักชัวร์ๆของ “บิ๊กบราเธอร์” ยังห่างกันหลายช่วงตัว เมื่อเทียบกับ “บิ๊กตู่” ที่มีพ่อยก แม่ยก แฟนพันธุ์แท้ชนิดรักแบบหัวปักหัวปํา“บิ๊กป้อม” ต้องทำการบ้านอีกเยอะ ในการช่วงชิงคะแนนดิบในสนามเลือกตั้งอย่าเพิ่งหลงเคลิบเคลิ้มไปกับเสียงอวย เสียงเชียร์ของคนรอบข้าง ที่เห็นแค่ภาพข่าวขึ้นหน้าหนึ่งหนังสือพิมพ์รายวันแล้วฮึกเหิม มโนตัวเลขยี่ห้อพลังประชารัฐกันไปไกลเกินร้อยที่นั่งหลอกตัวเอง เดี๋ยวจะพากันพังทั้งค่ายสถานการณ์ทีมแห่ “พี่ใหญ่” ยังเสี่ยงพลิกตายหมู่ได้ หากหลงตัวเองเกินไปอย่างไรก็ดี ว่ากันตามหมากเกมที่ “บิ๊กบราเธอร์” เดินได้เป็นจังหวะ โดยอาศัยความเป็นคนทำงานเร็ว ตัดสินใจว่องไว ใจบันดาลแรง ไม่กระย่องกระแย่ง แถมเร่งแซงคู่แข่งตามข่าวที่มีการเรียกประชุมทีมยุทธศาสตร์พลังประชารัฐ แจกงาน มอบธงให้แกนนำพรรครับผิดชอบตามเนื้อผ้าหัวหน้ากลุ่มก๊วน “นักเลือกตั้งอาชีพ” แบ่งโซนคุม ปักหลักรักษาฐานที่มั่นใครที่มั่นมันการันตีแต้มชัวร์ๆในเขตเลือกตั้ง จากมวยเก๋าอย่าง “สันติ พร้อมพัฒน์-วิรัช รัตนเศรษฐ-วราเทพ รัตนากร-ชนม์สวัสดิ์ อัศวเหม-ธรรมนัส พรหมเผ่า ฯลฯ”และสำคัญเลย มีการเน้นตอบโจทย์เชิงบริหารเศรษฐกิจ โดยการมอบธงให้ “มือบริหารอาชีพ” อย่างนายอุตตม สาวนายน อดีตขุนคลัง ดูภาพรวม ร่วมกับนายสนธิรัตน์ สนธิจิรวงศ์ อดีต รมว.พลังงาน แท็กทีมกับนายวราเทพ รัตนากร อดีต รมช.คลัง เป็นหัวขบวนในการผลิตนโยบายหาเสียงเลือกตั้งย้ำหมุดความเป็นเจ้าของลิขสิทธิ์สารพัดยี่ห้อ “ประชารัฐ”โชว์ความเหนือภายหลังดึงทีมสี่กุมารของ “ดร.สมคิด จาตุศรีพิทักษ์” กลับมาเสริมทีม หาเสียงได้เต็มปากเต็มคำว่า พรรคพลังประชารัฐมีทีมเศรษฐกิจที่แกร่งสุด สามารถเดินหน้าบริหารต่อได้ทันทีครบเครื่อง เชิงการเมือง เหลี่ยมบริหาร ทีมแห่ “พี่ใหญ่” ทรงดีกว่าทีมหาม “น้องเล็ก” ค่าย “พลังประชารัฐ” ดีดขึ้นมาเป็น “เต็งสาม” ตรงสเปกสุดสำหรับฝ่ายคุมเกมอำนาจความมั่นคงโอกาสสานฝัน “บิ๊กบราเธอร์” อยู่ใกล้แค่เอื้อมแต่นั่นมันก็มาพร้อมกับแรงกระแทกหนักๆ การพุ่งชนักปัก “จุดตาย” ของ “พี่ใหญ่” ที่มีจุดบอดเรื่องภาพพจน์เก่าๆ ยั่วแรงเสียดทาน ท้าทายกระแสสังคมโดยเฉพาะการปฏิเสธจากฝ่ายอนุรักษนิยม เมื่อเทียบกับ “บิ๊กตู่”“บิ๊กป้อม” แทบปิดประตูเป็นนายกฯของสลิ่ม กปปส. ในสูตรอำนาจรัฐบาลเดิมหรือแม้แต่การพลิกขั้วอำนาจใหม่ ตามสัญญาณที่จับทางได้ เริ่มมียุทธการราดน้ำมัน ขู่จุดไฟ อาการแบบที่ “แดงแหกค่าย”อย่าง “ตุ๊ดตู่” นายจตุพร พรหมพันธุ์ แกนนำ นปช.วางก้ามขู่คำรามฟ่อ พร้อมปลุกม็อบอาละวาดดักคอขวางลำสูตรรัฐบาลฮั้วข้ามขั้ว พลังประชารัฐกับพรรคเพื่อไทยอารมณ์เดียวกับการโหมกระแสในสื่อโซเชียลฯ ของทีมไอโอ และสื่อสายเชียร์ “บิ๊กตู่” ที่พยายามกระพือภาพนัวเนียๆ การผสมพันธุ์ระหว่าง “พี่ใหญ่” กับ “นายห้างดูไบ”ดักฝัน “พี่ใหญ่” ไม่ให้ปาดหน้า “น้องเล็ก” ทุกวิถีทาง.ทีมข่าวการเมือง"},
{"id": 590, "title": "ศึกมวยไทยพลังใหม่ต้องรอชม เด่นทุ่งทอง-ชาลี-สุวรรณมณี", "highlight": "เวทีราชดำเนิน วันพุธที่ 15 ก.พ. (วันนี้) เป็นรายการมวย ศึกมวยไทยพลังใหม่ จัดโดย โปรโมเตอร์ สมหมาย สกุลเมตตา คู่มวยคู่คี่ เก็บค่าดู 500–1,000–2,000 บาท JKN 18 ถ่ายทอดสด เวลา 18.15-20.15 น. “ชัย ศิษย์ อ.บี้” ขอวิจารณ์ไปตาม ฝีมือดังนี้", "content": "สุวรรณมณี (ศิษย์ศรีสุวรรณ) เกียรติอธิวัฒน์ (ชนะทีเคโอ แสนคม เกียรติรุ่งโรจน์ ยก 3 ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสด มีลุ้นตลอด จะชนะ เพชรแผ่นดิน เกียรติเทวฤทธิ์ (ชนะทีเคโอ พยัคฆ์ร่มเกล้า ศักดิ์ชัยโชติ ยก 3 ที่ ลพน.) มวยจังหวะเตะต่อยหมัดแทงเข่าศอกปล้ำตีรุนแรงแต่แข็งแกร่งเป็นรองท้ายๆ 110 ป.ชาลี (ห้างทองเมลดา) สิงห์มาวิน (แพ้คะแนน เพชรวิเศษ เพชรเกียรติเพชร ที่ทีวีสี 7) มวยทรหดเตะต่อยหมัดแทงเข่าศอกปล้ำตีรุนแรงเก๋าเกมกว่า จะชนะ สกัดเพชร (เอ็นนี่มวยไทย) หนุ่ยกาแฟโบราณ (แพ้ทีเคโอ ฉลามขาว ศูนย์กีฬาท่าเสา ยก 3 ที่ ลพน.) มวยจังหวะ เตะต่อยหมัดแทงเข่าปล้ำตีรุนแรงแต่กระดูกเสียดสีเป็นรอง 128 ป.เด่นทุ่งทอง สิงห์มาวิน (ชนะคะแนน ซุปเปอร์แบล็ค ส.ส.ต้อยแปดริ้ว ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึด ตลอดกว่า จะชนะ ออกิเนียน พี.เค.แสนชัยมวยไทยยิม (แพ้คะแนน เพชรศิริชัย เดชเพชรสีทอง ที่ รดน.) นักชกชาวอเมริกัน เตะต่อยหมัดแทงเข่าศอกหนักหน่วงแต่เข่าในเป็นรองชนิดสนุก 135 ป.สตางค์ทอง ช.ห้าพยัคฆ์ (ชนะคะแนน ซีต้า ช.โชคอำนวย ที่ รดน.) มวยแข็งแกร่งเตะต่อยหมัดแทงเข่า ปล้ำตีรุนแรงมีฮึดตลอด จะชนะ ดาว (ก.กัมปนาท) จิตรเมืองนนท์ (ชนะทีเคโอ เพชรชัยสน ป.เพชรไข่แก้ว ยก 3 ที่นนทบุรี) มวยสูงยาวทรหดเตะต่อยหมัดแทงเข่า ปล้ำตีรุนแรงมีฮึดตลอดชนิดสนุก 125 ป.สิงห์พยัคฆ์ เกียรติอธิวัฒน์ (ชนะคะแนน ธนูเพลิง อ่าวทองสถาปัตย์ ที่สงขลา) มวยแข็งแกร่งเตะต่อยหมัดแทงเข่าปล้ำตีเหนียวแน่นกว่า จะชนะ แสงเพชร ลูกท่าเตียนยิมส์ (ชนะคะแนน ไชยาเล็ก พันชิตมวยไทย ที่ภูเก็ต) มวยจังหวะเตะต่อยหมัดแทงเข่ารุนแรงแต่แข็งแกร่งเป็นรอง 105 ป.แสนไกรน้อย (ผ่องอำไพ) ศูนย์เยาวชนคลองเตย (ชนะคะแนน ใจเด็ด ส.ร่มเย็น ที่ รดน.) มวยสูงยาวจังหวะฝีมือเตะต่อยหมัดแทงเข่าปล้ำตีคล่องฉลาดกว่า จะชนะ ซุปเปอร์บอล (สดบินหลายิม) วี.เค.เขาใหญ่ (แพ้ ทีเคโอ เปรื่อง โสจือ ยกแรก ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงแต่ช้ากว่า 101 ป.แก่นเพชร สิงห์มณีชัย (แพ้ทีเคโอ กัมปนาท ศิษย์จ่าชาติ ยก 2 ที่ รดน.) มวยจังหวะเตะต่อยหมัดแทงเข่าปล้ำตีรุนแรงมีฮึด จะชนะ แหวนทองเหลือง พ.พรรณธิดา (ชนะคะแนน สำราญศักดิ์ ศ.ระฆังใหญ่ ที่ ลพบุรี) มวยจังหวะเตะต่อยหมัดศอกรุนแรงชนิดต้องลุ้น 130 ป.ฮอนกอร์ดอล พี.เค.แสนชัยมวยไทยยิม (ชนะทีเคโอ สามเค ส.ร่มเย็น ยก 2 ที่ รดน.) นักชกชาวอิสราเอล เตะต่อยหมัดศอกหนักหน่วงฟอร์มสดมีลุ้นตลอด จะชนะ เสาร์ห้าท่าแซะยาสัตว์ (แพ้ทีเคโอ ประกาศศึก แก้วสัมฤทธิ์ ยก 4 ที่อ้อมน้อย) มวยจังหวะเตะต่อยหมัดแทงเข่า ปล้ำตีรุนแรงแต่เสียดสีมียุบ 126 ป.ชัย ศิษย์อาจารย์บี้"},
{"id": 584, "title": "ปฏิรูปซีเกมส์", "highlight": "ปรากฏการณ์หรือกระแสดราม่าที่เกี่ยวกับการแข่งขันกีฬาซีเกมส์ ครั้งที่ 32 ที่กัมพูชาเป็นเจ้าภาพ จัดการแข่งขันระหว่าง 5-17 พ.ค. 2023 ต้องยอมรับว่ามหกรรมกีฬาดังกล่าวก่อให้เกิดปัญหาและควรที่จะต้องมีการปรับปรุงหรือปฏิรูปในหลากหลายมิติ", "content": "หนึ่งในมิติที่เห็นว่าผู้เกี่ยวข้องโดยเฉพาะคณะมนตรีซีเกมส์จะต้องตระหนักและให้ความสำคัญคือทำอย่างไรที่เกมดังกล่าวได้รับการปรับปรุงหรือยกระดับสู่มาตรฐานสากลการปฏิรูปหรือการปรับปรุงให้มหกรรมซีเกมส์สู่มาตรฐานสากลนั้น อันดับแรกทำอย่างไรที่จะให้ชาติเจ้าภาพยอมรับและเข้าใจในมิติของเกมกีฬาระดับนานาชาติอย่างแท้จริงโดยเฉพาะการต่อยอดหรือพัฒนานักกีฬาเพื่อความเป็นเลิศสู่ระดับเอเชียนเกมส์และโอลิมปิกเกมส์ที่น่าสนใจเมื่อกล่าวถึงการยกระดับซีเกมส์จะเห็นว่าปัญหาที่เป็นหลุมดำและติดเกาะกับรายการนี้มาอย่างต่อเนื่องคือการที่เจ้าภาพกำหนดชนิดกีฬาพื้นบ้านหรือกีฬาที่ชาติตนเองหวังว่าจะมีโอกาสหยิบเหรียญทองมากจนเกินไปการกำหนดชนิดกีฬาถึงแม้จะเป็นสิทธิของเจ้าภาพก็ตาม แต่การนำเอาวิธีคิด “ช่างมันฉันไม่แคร์” มาใช้ดูเหมือนว่าแนวคิดในลักษณะนี้กำลังจะเกิดขึ้นในกัมพูชาเกมส์อีกครั้งหนึ่งแนวคิดการบรรจุชนิดกีฬาภายใต้ความได้เปรียบของเจ้าภาพโดยไม่คำนึงถึงมาตรฐานสากลหรือหัวจิตหัวใจของชาติสมาชิกย่อมส่งผลกระทบในภาพรวมสำหรับการพัฒนาและยกระดับเกมสู่มาตรฐานอย่างหลีกเลี่ยงไม่ได้สำหรับกัมพูชาเกมส์ครั้งนี้เจ้าภาพคงคาดหวังกับเหรียญทองในหลายรายการจึงกำหนดอีเวนต์ให้นักกีฬาแย่งชิงกันถึง 608 เหรียญ ซึ่งถือว่ามากกว่าทุกครั้งที่ผ่านมาบางรายการที่ไม่ควรบรรจุหรือตัดออกเจ้าภาพก็ใช้วิธีคิดแบบ “ไม่แคร์ใคร” อย่างการบรรจุกุนขแมร์แทนมวยไทย ซึ่งกีฬาชนิดนี้เดิมกำหนดไว้ที่ 17 เหรียญทอง ต่อมาเพิ่มเป็น 19 เหรียญแค่นั้นไม่พอยังตัดกีฬาเพาะกายและเกมในอีสปอร์ตซึ่งเป็นหนึ่งในชนิดกีฬาที่หลายชาติมีความพร้อม แต่เมื่อเจ้าภาพมีปัญหาภายในกลับตัดโอกาสชาติอื่นทิ้งอย่างไรก็ตามที่ยกตัวอย่างมานั้นเป็นเพียงเสี้ยวส่วนของปัญหาที่เจ้าภาพก่อ และคาดว่าก่อนที่จะเข้าสู่โหมดของการแข่งขันอย่างเป็นทางการกระแสหรือมิติแห่งความดราม่าคงจะตามมาอีกหลายประเด็นวันนี้คำถามจึงมีอยู่ว่าทำอย่างไรให้มหกรรมกีฬาอันยิ่งใหญ่ของชาวอาเซียนสามารถก้าวผ่านหลุมดำเพื่อนำไปสู่มาตรฐานสากลได้คำตอบเพื่อนำไปสู่การปฏิรูปคงขึ้นอยู่กับมนตรีซีเกมส์ ซึ่งมีผู้แทนทุกชาติร่วมเป็นคณะกรรมการว่าจะจริงจังและจริงใจกับการปฏิรูปมากน้อยแค่ไหน.ตองเจ"},
{"id": 591, "title": "\"ก๊องส์ ธัชกร\" คว้าสิทธิ์ลงศึก \"โมโตทรี เวิลด์ แชมเปียนชิป 2023\"", "highlight": "ความหวังของค่ายฮอนด้านอกจาก “ก้อง” สมเกียรติ จันทรา ที่เป็นเบอร์อันดับต้นๆในวงการมอเตอร์สปอร์ตของไทยแล้วน้องใหม่ไฟแรงแซงทางโค้งที่มีผลงานโดดเด่นจับต้องได้ คงไม่มีใครน่าสนใจเท่า “ก๊องส์” ธัชกร บัวศรี ยอดดาวรุ่งนักบิดจากโครงการ “ฮอนด้า เรซ ทู เดอะ ดรีม” ฤดูกาลที่ผ่านมาโชว์ฟอร์มได้อย่างร้อนแรงคว้าโพเดียมมาครองได้หลายสนามจนเข้าตาผู้ใหญ่ค่ายปีกนกที่หมายมั่นปั้นมือจะขึ้นมาเคียงคู่ “เจ้าก้อง” ในการลุยทัวร์นาเมนต์รายการใหญ่สำคัญ", "content": "ล่าสุด “ก๊องส์” ธัชกร ได้รับโอกาสสิทธิ์ไวลด์การ์ดการลงชิงชัยในศึก “โมโตทรี เวิลด์ แชมเปียนชิป 2023” ถึง 4 สนาม เพิ่มเติมจากศึก “เอฟไอเอ็ม จูเนียร์จีพี เวิลด์ แชมเปียนชิป 2023” ที่เป็นรายการหลักของนักบิดวัย 21 ปี โดยหนึ่งใน 4 สนามที่ “ก๊องส์” จะได้วาดลวดลายในรุ่น “โมโตทรี” ก็คือรายการโฮมเรซอย่าง “โออาร์ ไทยแลนด์ กรังด์ปรีซ์ 2023” ที่สนามช้าง อินเตอร์เนชั่นแนล เซอร์กิต ที่บุรีรัมย์ ระหว่างวันที่ 27-29 ต.ค.ส่วนอีก 3 สนามที่ “เจ้าก๊องส์” ต้องลงชิงชัยอยู่โซนยุโรปไล่ตั้งแต่สนามซัคเคนริง (เยอรมนี), สนามเรดบูลล์ ริง (ออสเตรีย) และสนามมูเจลโล (อิตาลี) ส่วนสนามที่ถือว่าเป็นขนมหวานของ “ก๊องส์” คือ สนามเรดบูลล์ ริง (ออสเตรีย) ที่มักจะมีรางวัลติดไม้ติดมือกลับมาตลอดโดย “ก๊องส์” ตั้งเป้าแข่งให้จบทุกสนามและคว้าแต้มมาครองให้ได้มากที่สุด ขณะที่ในศึกจูเนียร์จีพี ก็พยายามอย่างเต็มที่ซึ่งเมื่อปีที่แล้วได้ทำการแข่งขันตลอดทั้งปี ทำให้เริ่มปรับตัวได้และตั้งเป้าที่จะติดท็อปไฟว์ในทุกสนามที่ลงแข่งขันให้ได้สำหรับแฟนมอเตอร์สปอร์ตชาวไทย สามารถติดตามข่าวสารความเคลื่อนไหวของนักบิดไทยในโครงการ “ฮอนด้า เรซ ทู เดอะ ดรีม” และ “ฮอนด้า เรซ ทู เดอะ แชมเปียน” รวมถึงส่งกำลังใจเชียร์นักบิดฮอนด้าทุกคนได้ที่เฟซบุ๊กแฟนเพจ เรซ ทู เดอะ ดรีม : www.facebook.com/HondaRacingTeamTHโจ้ เต็มสปีดjojoe_koy@hotmail.com"},
{"id": 579, "title": "เรื่องเล่าของหลอก้วนจง", "highlight": "คนที่เอาประวัติศาสตร์จีน 7 ส่วน มาใส่สีตีไข่เพิ่ม 3 ส่วน แต่งเป็นนิยายสามก๊กนั้น รู้กันว่า ชื่อ หลอก้วนจง เขาเกิดปลายราชวงศ์หยวน รู้กันน้อยนิด เป็นกุนซือจางซื่อเฉิง หนึ่งในขบวนการกู้ชาติ", "content": "ปี ค.ศ.1982 สองนักวิชาการ รวบรวมเรื่องของซือไน่อัน ผู้เขียน วีรบุรุษเขาเหลียงซาน แต่ก็ได้เรื่องราวของหลอก้วนจง ผู้เป็นศิษย์ซือไน่อัน ไว้ไม่น้อยเรื่องเล่า เรื่องแรก ตั้งแต่ยังเล็กๆ ได้ชื่อว่าขงเบ้งน้อยหลอก้วนจง เข้าเรียนหนังสือจากครูสอนในบ้าน เมื่ออายุ 7-8 ขวบ หนังสือซือซู, อู่จิง คือห้าคัมภีร์ มีคัมภีร์อี้จิง คัมภีร์ซือจิง คัมภีร์ซูจิง คัมภีร์หลี่จิง และคัมภีร์ชุนชิว เขาท่องจำได้ขึ้นใจมีเงินก็ซื้อหนังสือประวัติศาสตร์นอกทำเนียบ ซึ่งเป็นหนังสือต้องห้ามมาอ่าน ว่างจากเรียน ก็ชวนเพื่อนไปฟังนิทานริมถนน ช่วงเวลานั้นชาวบ้านนิยมฟังนิทานเรื่องสามแผ่นดิน เรื่องราวเกี่ยวกับสามก๊กผู้เล่าแม้จะเล่าเรื่องตามประวัติศาสตร์ แต่ก็มักต่อเติมให้โลดโผนพิสดาร หลอก้วนจง ฟังจนลืมหิวลืมเวลา กลับบ้านถูกครูดุด่าเป็นประจำจนมาถึงวันนั้น อากาศร้อนจัดมาก ครูจะไปอาบน้ำที่ธารน้ำไหลศาลเจ้าจินฉือ ก่อนไปครูกำชับให้นักเรียนนั่งอ่านหนังสืออยู่กับที่ ห้ามซุกซนเป็นอันขาด สิ้นเสียงครู ไม่ทันครูคล้อยหลัง แมวไม่อยู่หนูก็ละเลิง เด็กๆก็ได้โอกาสเล่นไล่จับ กระโดดโลดเต้นปีนโต๊ะปีนเก้าอี้ แล้วก็มีเสียงของตกดัง “เพล้ง”เด็กๆสะดุดหยุดอยู่กับที่ หันไปดูแว่นตาของครูที่วางบนโต๊ะหล่นลงมา กระจกแว่นแตกกองอยู่กับพื้นเด็กรู้ดีครูคนนี้ดุมาก หลายคนหน้าซีดปากสั่น บางคนถึงกับร้องไห้เด็กคนหนึ่งหลุดปาก “ครูกลับมา จะบอกครูยังไง” หลายคนนึกถึงการถูกเข้าแถวเฆี่ยน ที่เคยโดนกันมาก่อน บางคนบ่น จะต้องไปบอกพ่อแม่เอาเงินมาใช้เป็นค่าแว่นตา อีกคนก็บอกว่า ถึงบ้านก็คงถูกไม้เรียวพ่อแม่ซ้ำเด็กทุกคน ตกใจวุ่นวาย มีแต่หลอก้วนจงคนเดียวนั่งเงียบเขากำลังใช้ความคิดว่า ทำอย่างไร จะแก้สถานการณ์ร้ายให้เป็นดีครู่หนึ่งหลอก้วนจงคิดออก บอกเพื่อนตัวสูงสองคนให้ยืนบนโต๊ะ ต่อตัวกันขึ้นไปแกะกระเบื้องมุงหลังคาลงมาแผ่นหนึ่ง แล้วโยนโครมบนโต๊ะ กระเบื้องแตกออกเป็นหลายเสี่ยงปฏิบัติการแรกแล้ว นักเรียนช่วยกันจัดโต๊ะเก้าอี้ให้เข้าที่ เอากรอบแว่นตาและกระจกแว่นที่แตกไปวางไว้ด้วยกัน ทุกอย่างเรียบร้อย นักเรียนเข้านั่งประจำที่ เปิดหนังสืออ่าน ทำทีเหมือนไม่มีอะไรเกิดขึ้นไม่นานครูก็มา ตอนแรกครูรู้สึกดีที่ได้ยินเสียงนักเรียนท่องหนังสือ แต่เมื่อได้ยิน หลอก้วนจง รายงานเรื่องกระเบื้องหลังคาหลุดลงมาโดนแว่นตาแตก ครูก็อารมณ์เสียเสียงดัง“บ้านนี้ น่าจะซ่อมเสียตั้งนานแล้ว”นับแต่นั้นมา เพื่อนนักเรียน ต่างก็ให้สมญาหลอก้วนจงว่า “ขงเบ้งน้อย”ผู้เขียนเรื่องหลอก้วนจง ให้ข้อสังเกต หลอก้วนจง ตอนเป็นกุนซือ ให้ก๊กจางซื่อเฉิง เขาเปรียบตัวเป็นขงเบ้งให้ก๊กเล่าปี่ ซึ่งเป็นก๊กเล็ก ขณะที่ก๊กจูหยวนจาง ผู้นำก๊กใหญ่เขาเปรียบเป็นโจโฉ รบชนะ สถาปนาราชวงศ์หมิงเมื่อหลอก้วนจง แต่งเรื่องให้ขงเบ้ง เป็นผู้หยั่งรู้ดินฟ้าใช้ปัญญาเหนือใครๆในสามก๊ก เขาถูกนินทา เขียนเรื่องยกยอตัวเองเรื่องจริงๆในบางบ้านเมืองยุคใหม่ สถานการณ์ล่าก๊กผู้นำออกลางแพ้...แต่ก็มีคนเชื่อว่า จะมีขงเบ้งมาช่วยแก้สถานการณ์ให้ชนะได้ แต่จะชนะตามกติกาหรือชนะแบบนอกกติกา คนทำนายก็ไม่ค่อยแน่ใจนัก.กิเลน ประลองเชิง"},
{"id": 577, "title": "ก.ตร.ในใจตำรวจ", "highlight": "เหลืออีกไม่ถึงเดือนสำหรับเวทีการเลือกตั้งคณะกรรมการข้าราชการตำรวจ หรือ ก.ตร.ผู้ทรงคุณวุฒิประเภท (ก) ตามกฎหมายมีได้ 3 คน ผู้สมัครต้องเคยเป็นข้าราชการตำรวจระดับ ผบช.ขึ้นไป และพ้นจากความเป็นข้าราชการตำรวจเกิน 1 ปี ตาม พ.ร.บ.ตำรวจแห่งชาติ 2565", "content": "วาระดำรงตำแหน่ง 4 ปี ได้เพียงวาระเดียว จะเลือกตั้งวันที่ 15 มี.ค. โดยให้ตำรวจตั้งแต่รอง ผกก. หรือเทียบเท่าขึ้นไปเลือก ก.ตร.เป็นครั้งแรกได้เลือก ก.ตร.ด้วยตนเอง ดูจากรายชื่อผู้สมัครถือว่าเพียบพร้อมพอฝากความหวังของตำรวจมาเป็นปากเป็นเสียงแทนตำรวจ ครอบครัวตำรวจ ไม่ใช่เข้ามาเพื่อหาผลประโยชน์ ดูแลแต่ลูกน้องพวกพ้องของตัวเองในการแต่งตั้งโยกย้ายเหมือนอดีตที่ผ่านมา ที่สำคัญต้องรักองค์กรตำรวจคอยปกป้องช่วยเหลือองค์กรตำรวจ ใช้วิธี “ติเพื่อก่อ ไม่ใช่ทำลาย” โจมตีกล่าวหาตำรวจ แทนที่จะมาช่วยกันหาหนทางทำให้ตำรวจดีขึ้นสังคมยุค “สื่อออนไลน์” ทุกอย่างอยู่ในสายตาของประชาชน หลายสิ่งที่ถูกวิพากษ์วิจารณ์เป็นเรื่องเก่าๆที่อยู่กับสังคมตำรวจมานาน แต่ไม่เคยมีการเปิดเผยออกมา แต่ในสมัย พล.ต.อ.ดำรงศักดิ์ กิตติประภัสร์ ผบ.ตร. ให้ความสำคัญการตรวจสอบและถ่วงดุลการใช้อำนาจของตำรวจ ยอมเจ็บปวดในการลงโทษลูกน้องตำรวจเพื่อทำให้องค์กรตำรวจดีขึ้น การเลือกตั้ง ก.ตร.เป็นตัวแทนตำรวจให้ความเป็นธรรมและเป็นสื่อกลางประสานแก้ไขภาพลักษณ์องค์กรตำรวจ เป็นดุลพินิจของตำรวจที่มีโอกาสใช้สิทธิเลือกตั้ง ก.ตร. ลงคะแนนเลือกคนที่ไว้วางใจมาทำหน้าที่เชื่อว่าคนที่เป็นครูบาอาจารย์ ผบช.หน่วย คนที่เป็นนายที่ดี อยู่เคียงข้าง ลูกน้องช่วงอยู่ในตำแหน่ง เป็นตัวเลือกอยู่ในใจตำรวจเต็มใจเลือก ไม่จำเป็น ต้องหาเสียง เพราะคุณความดีที่ทำกับตำรวจจะเป็นเครื่องพิสูจน์คนที่ไม่ได้สะสมบารมีไว้ คนที่เคยทำความเสียหายให้องค์กรตำรวจ คนที่ออกมาทำลายองค์กรตำรวจ เป็นเรื่องยากที่จะเป็นตัวเลือกในใจของ ตำรวจ ลำพังการทำงานยุคปัจจุบันตำรวจเหนื่อยยากลำบากพอแล้วไม่ใช่ว่าตำรวจรับฟังเสียงวิจารณ์ไม่ได้ ตำรวจพร้อมยอมรับแต่ควร อยู่บนพื้นฐานความจริง และเป็นสิ่งที่เสนอแนะชี้นำทาง หาทางมาแก้ไข ไม่ใช่มาเผาบ้านตำรวจด้วยกันเองคงไม่มีตำรวจคนไหนอยากได้คนที่เอากระแสสังคมไม่รู้จริงเท็จขนาดไหนมาโจมตี “ซ้ำเติม” องค์กรตำรวจ ทำให้สังคมมองภาพตำรวจชั่วร้าย แบบนี้ไม่ได้เรียกว่ารักองค์กร แต่เป็นการทำลายตำรวจการเลือกตั้ง ก.ตร.เป็นการใช้สิทธิของเหล่าตำรวจเลือก ก.ตร.แบบไหนมาดูแลคุ้มครองบ้านหลังนี้เพราะเลือกมาแล้วเปลี่ยนตัวไม่ได้. "},
{"id": 583, "title": "เกมวัดใจ “ปืนใหญ่”", "highlight": "จากที่ห่างกันถึง 9 แต้มในช่วงกลางเดือนมกราคมปี 65 จนมาถึงตอนนี้ “ไอ้ปืนใหญ่” อาร์เซนอล นำหน้า “เรือใบสีฟ้า” แมนเชสเตอร์ ซิตี้ เหลือแค่ 3 แต้มเท่านั้น โดยทีมดังจากเมืองแมนเชสเตอร์แข่งมากกว่า 1 นัดด้วยกัน", "content": "ฟอร์มของอาร์เซนอลก็ไม่ได้ย่ำแย่สักเท่าไรในเดือนมกราคมที่ผ่านมา เอาชนะได้ทั้ง สเปอร์ส คู่ปรับร่วมเมือง และโค่นแมนฯ ยูไนเต็ด ผู้ท้าชิงแชมป์จนร่วงไปได้ แต่สถานการณ์ดันพลิกผันตอนก้าวเข้าสู่เดือนแห่งความรัก เมื่อ 2 นัดหลังสุด “ปืนใหญ่” มีเพียงแค่แต้มเดียวเท่านั้นส่วนแมนเชสเตอร์ ซิตี้ แชมป์เก่า ซึ่งในตอนนี้สวมบทผู้ไล่ล่า ก็เดินหน้าเก็บแต้มอย่างต่อเนื่อง แม้ว่าพวกเขาจะมีสะดุดพลาดพลั้งไปบ้าง อย่างเช่นนัดที่แล้วแพ้สเปอร์ส 0-1 แต่ก็ยังมีโชคเข้าข้าง เมื่ออาร์เซอลก็แพ้เช่นกัน จนทำให้แต้มไม่หนีสักเท่าไรจนนัดล่าสุด แมนฯ ซิตี้ ก็เรียกฟอร์มเก่งออกมาได้ด้วยการไล่อัดแอสตัน วิลลา ไป 3-1 เมื่อวันอาทิตย์ที่ผ่านมา ทำให้ตอนนี้ลูกทีมของ เป๊ป กวาร์ดิโอลา นายใหญ่ชาวกระทิง ได้ทำแต้มไล่บี้ “เดอะ กันเนอร์ส” มาเหลือแค่ 3 แต้มเท่านั้นทำให้ตอนนี้ในการไล่ล่าแชมป์พรีเมียร์ลีกกลับมาเข้มข้นอีกครั้ง อย่างไรก็ตาม ไม่ใช่แค่ “ปืน” กับ “เรือใบ” เท่านั้นที่กำลังฟาดฟันกันในการคว้าถ้วยแชมป์มาประดับตู้โชว์ “ปิศาจแดง” แมนเชสเตอร์ ยูไนเต็ด ที่รั้งอันดับ 3 ก็แอบมองอยู่ไม่ไกลนักตอนนี้ “ผีแดง” มี 46 คะแนน จาก 23 นัด ตามหลังอาร์เซนอล จ่าฝูง อยู่ 5 แต้ม และตาม แมนฯ ซิตี้ อยู่ 3 แต้มเท่านั้น เรียกได้ว่าหาก 2 ทีมนำหัวตารางพร้อมใจกันสะดุดเมื่อไร แมนฯ ยูไนเต็ด ก็พร้อมจะก้าวขึ้นมาเสียบทะยานไปรั้งจ่าฝูงเช่นกันและเมื่อเช็กจากโปรแกรมของทั้ง 3 ทีมที่กำลังมีลุ้นแชมป์พรีเมียร์ลีกนั้น ต้องยกให้แมนเชสเตอร์ ยูไนเต็ด งานเบาสุด เพราะเหลือเกมยากๆอีกแค่ไม่กี่เกมที่จะดวลลิเวอร์พูล (เยือน), นิวคาสเซิล (เยือน), เชลซี (เหย้า) และสเปอร์ส (เยือน) เท่านั้น ที่เหลือน่าจะบดเอาชนะได้ไม่ยากขณะที่แมนฯ ซิตี้ รองจ่าฝูง มีเจออาร์เซนอล 2 นัด เหย้าเยือน, นิวคาสเซิล (เหย้า), ลิเวอร์พูล (เหย้า), เชลซี (เหย้า) ถือว่ายังไม่หนักเท่าไร แต่ที่หนักสุดคือ “เดอะ กันเนอร์ส” ที่โชคชะตาไม่เข้าข้าง เมื่อเหลือเจอทีมท็อปซิกซ์เพียบ ไม่ว่าจะเป็นแมนฯ ซิตี้ 2 นัด, ลิเวอร์พูล (เยือน), เชลซี (เหย้า), นิวคาสเซิล (เยือน)เรียกได้ว่ามันเป็นความท้าทายของอาร์เซ นอลมากๆ หากต้องการที่จะกลับมาคว้าแชมป์พรีเมียร์ลีกอีกครั้งในรอบ 18 ปี เพราะเรียกได้ว่าโปรแกรมที่เหลืออยู่นั้นโหดสุดแล้วโดยเฉพาะการเจอกับแมนฯ ซิตี้ รองจ่าฝูงถึง 2 นัด หากแพ้ทั้งหมดก็แทบจะโบกมือลาแชมป์ได้เลย หรือหากเสมอทั้งสองแมตช์ก็ต้องมาระวังมือที่สามอย่าง “ปิศาจแดง” แต่ถ้าเอาชนะ “เรือใบสีฟ้า” ได้ทั้งสองนัดโอกาสจะคว้าถ้วยพรีเมียร์ลีกนั้นก็จะสดใสเลยทีเดียวสุดท้ายมีหนทางเดียวที่จะทำให้ “ปืน” ก้าว สู่แชมป์คือชนะในทุกนัดที่ลงเล่น แต่มันก็ไม่ใช่ง่ายๆ แต่ก็ใช่ว่าจะทำไม่ได้โดยอาร์เซนอลต้องเริ่มนับหนึ่งเก็บชัยชนะเหนือแมนฯ ซิตี้ ให้ได้ในเกมพรีเมียร์ลีกที่จะดวลกันในวันนี้ (15 ก.พ.) ให้ได้เป็นอันดับแรกเรียกว่านัดนี้สำคัญมากๆ เป็นนัดวัดใจ “เดอะ กันเนอร์ส” เลย เพราะถ้าทำได้โอกาสแชมป์จะกลับมาอยู่ในมืออย่างมั่นคงอีกครั้ง!!มะระหวาน"},
{"id": 576, "title": "ติดตามจากอวกาศ", "highlight": "มลภาวะจาก “ไมโครพลาสติก” กำลังเป็นหนึ่งในภัยคุกคามโลก เพราะอนุภาคพลาสติก ที่มีลักษณะเป็นเศษเล็กเศษน้อย เส้นผ่าศูนย์กลางเล็กกว่า 5 มิลลิเมตร ซึ่งเกิดการย่อยสลายหรือแตกหักของขยะพลาสติกชิ้นใหญ่ เมื่อเข้าสู่แหล่งน้ำไม่ว่าเล็กหรือใหญ่ อย่างเช่นทะเลหรือ มหาสมุทรก็จะถูกกระแสน้ำพัดพาได้หลายร้อย หรือหลายพันกิโลเมตรจากจุดที่พวกมันไหลเข้ามา สิ่งที่เกิดขึ้นนี้อาจเป็นอันตรายต่อสิ่งมีชีวิตในทะเลและระบบนิเวศทางทะเล การติดตามเก็บกวาดทำความสะอาดก็ทำได้ยากมาก", "content": "จนกระทั่งในปี 2564 มีการค้นพบประโยชน์จากดาวเทียมที่ทำให้เกิดความหวังว่าดาวเทียมจะสามารถเสนอลำดับเหตุการณ์ที่เกิดขึ้นตามลำดับเวลาจริงและแบบวันต่อวัน ว่าไมโครพลาสติกเดินทางเข้าสู่น้ำตรงที่ใด พวกมันเคลื่อนที่อย่างไร และที่ใดมีแนวโน้มที่จะสะสมตัวตรงไหน หากรู้ทันเส้นทางของไมโครพลาสติกก็จะช่วยในการหาทางรับมือ ป้องกัน รวมถึงกำจัดขยะจิ๋วที่เป็นพิษเหล่านี้เมื่อไม่นานนี้ทีมวิจัยจากภาควิชาวิทยาศาสตร์อวกาศและสภาพภูมิอากาศของมหาวิทยาลัยมิชิแกน ในสหรัฐอเมริกาเผยถึงการสังเกตเห็นว่าข้อมูลที่บันทึกโดย Cyclone Global Navigation Satellite System (CYGNSS) ซึ่งเป็นระบบเครือข่ายดาวเทียมนำทางที่โคจรรอบโลกและสามารถระบุตำแหน่งหรือค่าพิกัดบนพื้นผิวโลก ชี้ให้เห็นความไม่ราบเรียบของพื้นผิวมหาสมุทร ซึ่งหมายถึงพื้นที่ที่มีไมโครพลาสติกนั่นเอง โดยบริเวณนั้นจะมีคลื่นน้อยกว่าและเล็กกว่า เมื่อเทียบกับบริเวณที่สะอาดของมหาสมุทรซึ่งไร้ไมโครพลาสติก แต่ทีมก็เผยว่ายังไม่แน่ใจเกี่ยวกับธรรมชาติของความสัมพันธ์ระหว่างไมโครพลาสติก กับความขรุขระของพื้นผิวมหาสมุทร แต่มีการศึกษาใหม่บ่งบอกว่า ความผิดปกติในกิจกรรมของคลื่นที่ไม่ได้เกิดจากตัวพลาสติกเอง แต่เกิดจาก สารลดแรงตึงผิว (surfactant) คือสารประกอบที่ลื่น เป็นฟอง หรือเป็นมัน สารเหล่านี้จะเดินทางและสะสมในลักษณะเดียวกันเมื่อพวกมันเข้าสู่แหล่งน้ำ และน้ำที่มีสารลดแรงตึงผิวจะต้องการลมมากขึ้นเพื่อสร้างคลื่นตามขนาด โดยคลื่นเหล่านั้นจะสลายตัวเร็วกว่าบริเวณที่เป็นน้ำสะอาดโดยสรุปแล้วการวิจัยครั้งใหม่นี้แสดงให้เห็นศักยภาพของดาวเทียมที่สามารถระบุสารประกอบที่ลื่น เป็นฟอง หรือเป็นมันได้ดีที่สุด ที่สำคัญก็คือพวกไมโครพลาสติกก็ติดอยู่กับสารตกค้างเหล่านั้น ทีมเชื่อว่าการค้นพบนี้จะผลักดันการวิจัยเพิ่มเกี่ยวกับปฏิกิริยาของสารลดแรงตึงผิวและไมโครพลาสติกในมหาสมุทร และวางแผนใช้การสุ่มตัวอย่างน้ำ สังเกตการณ์จากดาวเทียม สร้างแบบจำลองคอมพิวเตอร์ร่วมกันเพื่อสร้างความเข้าใจเรื่องทั้งหมด.ภัค เศารยะ"},
{"id": 575, "title": "การผูกขาดอำนาจโดยรัฐธรรมนูญ", "highlight": "การสรรหา คณะกรรมการในองค์กรอิสระตามรัฐธรรมนูญ ดูเหมือนว่าจะเป็นไปตามขั้นตอนที่กำหนดไว้ในบทบัญญัติแห่งรัฐธรรมนูญว่าด้วยที่มาขององค์กรอิสระทั้งหลายไม่ว่าจะเป็น ป.ป.ช. ปปง. สตง. ผู้ตรวจการแผ่นดิน คณะกรรมการสิทธิฯ และอื่นๆอีกมากมาย โดยการเปิดรับสมัคร ผ่านขั้นตอนคณะกรรมการสรรหา ไปจนถึงการเห็นชอบจาก ส.ว. เป็นด่านสุดท้าย", "content": "ล้วนแต่ไม่มีความเป็นอิสระทั้งสิ้นคณะกรรมการสรรหา ก็ต้อง ได้รับความเห็นชอบจาก ส.ว. หลังจากผ่านการสรรหาแล้ว ก็ต้องให้ ส.ว.ลงมติเห็นชอบด้วย ถ้า ส.ว.ไม่เห็นชอบหรือเห็นชอบไม่ถึงกึ่งหนึ่ง ก็ต้องไปสรรหากันมาใหม่ สรุปแล้ว ส.ว.คือ คนที่เลือกคณะกรรมการอิสระตามรัฐธรรมนูญ ที่แท้จริงแล้วจะเป็นอิสระได้อย่างไรเพราะบทสรุปก็คือ ส.ว.ชุดนี้มาจาก คสช. และ คสช.ชุดนี้ก็มาเป็นรัฐบาล การจะเลือกนายกฯในสภาก็ต้องผ่านความเห็นชอบของ ส.ว.ชุดนี้ที่มีถึง 250 เสียง ไม่ต่างจากพรรคการเมืองที่ สามารถแลนด์สไลด์ได้ โดยไม่ต้องผ่านการเลือกตั้งจากประชาชน และ ส.ว.ก็ไม่ได้ผ่านการเลือกตั้งโดยตรงจากประชาชนเมื่อไม่ได้มาจากเสียงส่วนใหญ่ของประชาชนก็ไม่เป็นประชาธิปไตยอยู่ดีสิ่งที่พิสูจน์ได้อย่างชัดเจนคือมี ส.ว.บางคนออกมาระบุเลยว่า ส.ว.จะแลนด์สไลด์ ในการเลือกนายกรัฐมนตรี คนต่อไปของประเทศไทย ที่ระบุชัดเจนว่า ต้องเป็น พล.อ.ประยุทธ์ จันทร์โอชา จากรวมไทยสร้างชาติหรือ พล.อ.ประวิตร วงษ์สุวรรณ จากพลังประชารัฐเท่านั้นเพราะฉะนั้นพรรคการเมืองที่ได้รับการเลือกตั้งเข้ามาด้วยเสียงข้างมากไม่มีความหมายจะบอกว่าเป็นเผด็จการรัฐสภาสูงก็ไม่ผิดนัก จะบอกว่า ส.ว. ต้องตอบแทนบุญคุณที่ คสช.เลือกเข้ามาก็ไม่ผิด เพราะถ้าผ่านการเลือกตั้งโดยตรงจากชาวบ้าน ไม่น่าจะมีโอกาสเข้ามาเป็น ส.ว.ได้จนทุกวันนี้ บุญคุณต้องทดแทนมีแค้นต้องชำระสมัยก่อนอ้างว่าถ้าให้ ส.ว.มาจากการเลือกตั้ง จะกลายเป็นสภาผัวเมีย เสร็จนักการเมืองมืออาชีพ แต่ถึงอย่างไร ก็คงไม่แย่เท่ากับการที่เลือกมาด้วย การแต่งตั้งเป็นสภาที่ลากตั้งกันเข้ามา เพราะสภาผัวเมียก็ยังกระจายอำนาจมีหลายครอบครัว หลายพรรคการเมืองยังพอคานอำนาจกันได้แต่นี่ยึดทั้งอำนาจบริหารและนิติบัญญัติก็ดีอย่างที่ ส.ว.กล้าออกมาเปิดเผยจุดยืนแบบตรงไปตรงมา เสียงสวรรค์ของประชาชน จะได้ตัดสินใจได้ชัดเจน ในการสกัดแลนด์สไลด์ของ ส.ว. อย่าลืมว่าจะเป็นนายกฯได้ พรรคก็ต้องได้ ส.ส. 25 คนขึ้นไปด้วยชาวบ้านไม่ได้กินแกลบกินรำ จะเห็นมหกรรมเทคะแนนกันอีกรอบ.หมัดเหล็กmudlek@thairath.co.th"},
{"id": 574, "title": "แชมป์เมืองราเมง", "highlight": "อาหารญี่ปุ่นเป็นที่รู้จักและชื่นชอบไปทั่วโลก อาหารจานเด็ดที่แค่ “นึกถึง” ก็ชวน “น้ำลายสอ” มีทั้ง “ซูชิ” ที่เป็นเหมือนตัวแทนประเทศ ยังมีซาชิมิ เทมปุระ ยากินิกุ รวมทั้ง “ราเมง” เมนูเส้นโดดเด่นที่รสชาติน้ำซุปละมุนในปาก กินได้ดีทุกเพศวัย เป็นหนึ่งในอาหารโปรดของทั้งชาวญี่ปุ่นและผู้คนทั่วโลกอีกด้วย", "content": "เมื่อสัปดาห์ก่อนทางการญี่ปุ่นเผยผลการสำรวจเกี่ยวกับค่าใช้จ่ายเฉลี่ยต่อปีที่ประชาชนใช้ในการสั่งซื้อราเมงบริโภคทั้งในร้านอาหารและส่งไปเอร็ดอร่อยที่บ้านต่อกับครอบครัวผลปรากฏว่า พื้นที่ที่นิยมเมนูนี้ ไม่ใช่เมืองใหญ่ที่ไหน แต่เป็น เมืองยามากาตะ ทางตอนเหนือของประเทศที่ ครองแชมป์บริโภคราเมงสูงสุดในญี่ปุ่นประจำปี 2565 ไปครอง หลังเคยเป็นหนึ่งมานานจนถึงปี 2563มียอดการจับจ่ายอยู่ที่ 13,196 เยน หรือประมาณ 3,369 บาทบรรดาเจ้าของร้านราเมงในเมืองบอกว่าเป็นผลมาจากความพยายามของชาวเมืองทุกภาคส่วน ทั้งสมาชิกของสภาราเมงและชาวเมืองที่เป็นลูกค้าอุดหนุนกิจการอย่างอุ่นหนาฝาคั่งส่วนนายซาโตะ ทาคาฮิโระ นายกเทศมนตรีเมืองยามากาตะ กล่าวขอบคุณชาวเมือง นักท่องเที่ยวทั้งในประเทศและโดยเฉพาะต่างประเทศ ที่คลั่งไคล้ราเมงเป็นอย่างมากจนช่วยให้กลับมาครองบัลลังก์อีกครั้ง จะพยายามรักษาจุดแข็งของยามากาตะ ที่ผลิตราเมงแสนอร่อยให้ผู้คนได้ลิ้มลองต่อไป. อึ่งอ่างกลางฝน"},
{"id": 567, "title": "โฮมสเตย์ต้นแบบ 24 ปี ชุมชนมีรายได้ 40 ล้าน/ปี", "highlight": "นับแต่เปิดประเทศเต็มรูปแบบ “การท่องเที่ยวชุมชน” กำลังได้รับความนิยมส่งผลให้ “ธุรกิจโฮมสเตย์ผุดขึ้นมามากมาย” กลายเป็นทางเลือกให้กลุ่มชอบการท่องเที่ยวแบบธรรมชาติ และวิถีชีวิตชุมชน", "content": "แต่ก็ว่าไป “การท่องเที่ยวแบบโฮมสเตย์ในไทย” เกิดขึ้นอย่างแพร่หลายมานานก่อนที่ “รัฐบาล” จะส่งเสริมปลุกกระแสท่องเที่ยวให้ชุมชนมีรายได้เสียด้วยซ้ำ “แล้วก็มิใช่ว่าทุกคนจะประสบความสำเร็จ” เพราะเมื่อนักท่องเที่ยวเพิ่มมากขึ้นเท่าใด มักนำมาสู่ภาวะของการแข่งขันเชิงธุรกิจได้อยู่เสมอฉะนั้นหนทางเดียวจะทำให้ “การท่องเที่ยวโฮมสเตย์อยู่รอดได้” ชุมชนต้องมีส่วนร่วมกันทุกคน “ทีมข่าวสกู๊ป” มีโอกาสรวมกิจกรรมทดลองท่องเที่ยวเส้นทางพิษณุโลก-สุโขทัย (มรดกพระร่วง) แล้วได้สัมผัส “โฮมสเตย์บ้านนาต้นจั่น อ.ศรีสัชนาลัย จ.สุโขทัย” เป็นอีกหนึ่งโฮมสเตย์ต้นแบบประสบความสำเร็จมานานกว่า 18 ปี มีเบื้องหลังน่าสนใจในการเชื่อมโยง 3 มิติ คือด้านเศรษฐกิจ สังคม สิ่งแวดล้อม จนกลายเป็นแหล่งท่องเที่ยวอันมีชื่อเสียงโด่งดังระดับประเทศไปแล้ว แม่เสงียม แสวงลาภ ประธานกลุ่มโฮมสเตย์บ้านนาต้นจั่น เล่าว่าปัจจุบันนักท่องเที่ยวเข้ามาใช้บริการ “โฮมสเตย์บ้านนาต้นจั่น” มีทั้ง คนไทยและชาวต่างชาติสลับหมุนเวียนกันปีละหลายหมื่นคน “สร้างรายได้ 40 ล้านบาท/ปี” แต่กว่าจะเป็นโฮมสเตย์มีชื่อเสียงก็ไม่ใช่เรื่องง่ายเพราะเป็นเพียง “หมู่บ้านเล็กๆ” ตั้งบนที่ดอนอยู่หลังเขาเขตอุทยานแห่งชาติศรีสัชนาลัย แต่ด้วยเป็นชุมชนเก่ามีอายุกว่า 200 ปี ที่ยังคงสืบสานวัฒนธรรมพื้นถิ่น เช่น การแต่งกายด้วยผ้าซิ่น พิธีผูกขวัญต้อนรับผู้มาเยือนสร้างความประทับใจแก่ผู้ร่วมพิธี อันเป็นเอกลักษณ์เฉพาะกลายเป็นจุดขายเชิงท่องเที่ยวสร้างสรรค์นั้นต่อมาในปี 2534 ได้รวมกลุ่มกับชาวบ้าน “ตั้งกลุ่มแม่บ้านทอผ้าหมักโคลน” เพราะหมู่บ้านบ้านนาต้นจั่นเป็นแหล่งผลิตจำหน่ายผ้าหมักโคลนอันเลื่องชื่ออยู่แล้ว “แต่มักเกิดปัญหาต่างคนต่างขายตัดราคากันบ่อยๆ” คราวนั้นแล้วมีแนวคิดแค่อยากให้คนในชุมชนมีความรักอยู่ร่วมกันอย่างเอื้ออาทรเท่านั้นด้วยการนำประสบการณ์ที่เคยทำงานด้านการพัฒนาชุมชน 9 ปี เข้ามาช่วยปรับพัฒนากลุ่มแม่บ้านทอผ้าหมักโคลนอย่างเป็นระบบ “ก่อให้เกิดการสร้างรายได้ต่อชุมชนจนประสบความสำเร็จ” ก่อนขยายกิจกรรม “ระดมทุนส่งเสริมอาชีพในหมู่บ้าน” โดยไม่หวังพึ่งพา “ภาครัฐ” เพื่อเป็นทุนให้ยืมประกอบอาชีพของสมาชิกแล้วยังเก็บเป็น “เงินส่วนกลาง” สำหรับใช้จัดกิจกรรมสำคัญอย่างเช่น “วันที่ 14 เม.ย.ทุกปีเป็นวันครอบครัวก็จัดเลี้ยงอาหารแก่ผู้สูงอายุ” สิ่งนี้เป็นการสร้างความอบอุ่นในชุมชน ความเข้มแข็ง และก่อให้เกิดความเข้าใจบริบทการอยู่ร่วมกัน ทำให้มีข้อตกลงกันในทุกวันที่ 7 ของเดือนจะเป็นวันประชุมใหญ่ของหมู่บ้านกระทั่งปี 2541 หน่วยงานพัฒนาชุมชนเข้ามาต่อยอดสนับสนุนเงิน 25,000 บาท ทำให้ชาวบ้าน “จัดตั้งสหกรณ์ทอผ้าหมักโคลน” มีผู้ร่วมลงหุ้น 50 คน เงื่อนไขว่าผู้ผลิตจะได้เงินปันผล 2 เท่า ผู้ร่วมหุ้นเปล่าได้ 1 เท่า ก่อนนำออกจำหน่ายในงาน OTOP ด้วยผ้าหมักโคลนมีเอกลักษณ์นุ่มสวมใส่สบาย “ได้รับความสนใจทั้งคนไทยและต่างชาติ” เป็นหนึ่งผลิตภัณฑ์สินค้า OTOP จ.สุโขทัย ทำให้มีสมาชิกเพิ่มขึ้น 308 คนใน 9 หมู่บ้านส่วนเคล็ดลับการทำผ้าหมักโคลนนุ่มและสีไม่ตกนั้น เพราะธาตุเหล็กที่อยู่ในโคลนซึมเข้าไปในเส้นใยผ้าให้ขยายตัว เกิดความนุ่ม ช่วยให้การย้อมสีนั้น “ติดทนสีไม่ตก” แล้วเวลาสวมใส่ในหน้าหนาวทำให้รู้สึกอุ่นอีกด้วย ส่วนสีที่นำมาย้อมก็ได้จากธรรมชาติ เช่น สีเขียวแก่จากใบมะม่วง สีเหลืองจากแก่นขนุน สีแดงจากไม้ฝางอีก 1 ปีถัดมา “โครงการหมู่บ้านอุตสาหกรรมชนบทเพื่อการท่องเที่ยว” ก็ เข้ามาพร้อมเงินสนับสนุน 2.8 ล้านบาท/หมู่บ้าน ปรากฏว่า “บ้านนาต้นจั่นเป็น 1 ใน 19 จังหวัด” ถูกคัดเลือกเป็นแหล่งท่องเที่ยวเชิงธรรมชาติ แล้วเข้าอบรมด้านการ บริหารจัดการการบัญชี การตลาด และการพัฒนาการท่องเที่ยวชุมชนใช้เวลา 5 ปีทำให้มีโอกาสไปร่วมศึกษาดูงาน “หมู่บ้านโฮมสเตย์ในประเทศญี่ปุ่น” นำแนวคิดนั้นหวังมาพัฒนาหมู่บ้านให้กลายเป็น “การท่องเที่ยวเชิงนิเวศ” เพื่อพลิกฟื้นบ้านนาต้นจั่นให้เป็นการท่องเที่ยวแบบโฮมสเตย์ เพราะมีความพร้อมของต้นทุนทางทรัพยากรธรรมชาติ และสิ่งแวดล้อมที่ทางชุมชนได้ร่วมกันรักษาเอาไว้อยู่แล้วปรากฏว่าชักชวนเพื่อนบ้านร่วมกันทำ “โฮมสเตย์” กลับไม่มีใครร่วมด้วยเพราะมองไม่เห็นจุดขายการท่องเที่ยวชุมชนนั้น “ก่อนตัดสินใจทำโฮมสเตย์ที่บ้านตนเอง 8 เดือน” ก็ยังไม่มีนักท่องเที่ยวมาเข้าพักด้วยซ้ำ ต่อมาก็เปลี่ยนกลยุทธ์ใหม่ “ใช้วิธีการออกร้านขายของร่วมไปกับกลุ่มราชการ งานขายสินค้า OTOP” เพื่อเป็นช่องทางการประชาสัมพันธ์โฮมสเตย์ของบ้านตัวเอง อันมีเป้าหมายเพียงว่า “อยากให้มีคนมาท่องเที่ยวแล้วรู้ว่าบ้านนาต้นจั่นนั้นมีโฮมสเตย์” เริ่มกลายเป็นกระแสบอกต่อปากต่อปากเพิ่มมากขึ้นเรื่อยๆจนนักศึกษาวิทยาลัยพิษณุโลกติดต่อมาพักทำโครงการร่วมกับชุมชน 1 เดือน “นักท่องเที่ยว” เริ่มรู้จักโฮมสเตย์บ้านนาต้นจั่นเพิ่มขึ้นแล้ว ใช้เวลา 5 ปี พิสูจน์ให้ชาวบ้านเคยปฏิเสธการท่องเที่ยวชุมชนนั้น“ดังนั้นโฮมสเตย์บ้านนาต้นจั่นต่อสู้อุปสรรคมานานกว่า 24 ปี จนกลายเป็นแหล่งท่องเที่ยวโด่งดังของประเทศ “บริษัททัวร์ต่างประเทศ” เข้ามาสำรวจขายการท่องเที่ยวไปทั่วโลกทำให้นักท่องเที่ยวต่างชาติอย่างออสเตรีย เยอรมัน ฮอลแลนด์ ฝรั่งเศส อิตาลี หมุนเวียนมาสร้างรายได้ให้ชุมชนโดยรวมไม่ต่ำกว่า 40 ล้านบาท/ปี” แม่เสงียมว่า ปัญหามีอยู่ว่า “นักท่องเที่ยว” เข้าสู่ชุมชนมากขึ้นสิ่งที่ตามมาคือ “เกิดการแข่งขันเชิงธุรกิจ” ทำให้วิถีโฮมสเตย์ถูกปรับเปลี่ยนเพิ่มสิ่งอำนวยความสะดวก ทั้งติดตั้งเครื่องปรับอากาศ ตู้เย็น ไวไฟอินเตอร์เน็ต ส่งผลให้ผู้ประกอบการท้องถิ่นไม่มีทุนสำรองมากพอลงทุนต่อเติมนั้นก็จะถอดใจเลิกประกอบการไปมากมายเหตุนี้ทำให้ “โฮมสเตย์บ้านนาต้นจั่น” จำเป็นต้องประชุมหาข้อตกลงร่วมกันในการออกกฎระเบียบข้อปฏิบัติทุกวันที่ 7 ของเดือน “ลักษณะกระจายอำนาจให้ทุกคนมีส่วนร่วมต่อการแสดงความคิดเห็นอย่างเท่าเทียม” หากมีความขัดแย้งไม่ตรงกันก็ต้องใช้การลงมติเสียงข้างมากเป็นข้อยุติในการปฏิบัติร่วมกันนั้นแม้แต่ “ระบบจองบ้านโฮมสเตย์ก็ใช้ระบบเดียว” มีแอดมินทำหน้าที่เป็นผู้จัดการฝ่ายรับจอง แล้วค่อยกระจายต่อให้หัวหน้าฝ่ายบ้านโฮมสเตย์ 40 หลังคาเรือน หัวหน้ากลุ่มบริการรถอีแต๊กนำเที่ยวบนดอน ชมพระอาทิตย์ขึ้นมีสมาชิก 25 คน หัวหน้ากลุ่มไกด์นำเที่ยวชุมชนมีสมาชิก 19 คน แต่ละกลุ่มจะมีระบบการจัดคิวเสมอทว่าส่วน “รายได้การขายท่องเที่ยว” มีข้อตกลงกำหนดให้รายได้ส่วนหนึ่งถูกหักเข้า “กองทุนท่องเที่ยวหมู่บ้าน” อย่างเช่นค่าที่พักหัวละ 700 บาท ต้องถูกหัก 50 บาท/คน เพื่อเป็นเงินกองทุนส่วนกลางบริหารจัดการต่อชุมชน ไม่ว่าจะเป็นค่าจ้างพนักงานรักษาความปลอดภัย พนักงานทำความสะอาด และแม่บ้านแม่ครัวสิ้นปีก็จะคืนทุนให้สังคม เช่น วัด โรงเรียน ตำรวจบ้าน อสม.ผู้สูงอายุเฉลี่ยกลุ่มละ 3 พันบาทผลตามมาก็คือ “เกิดการจ้างงานสร้างรายได้” แล้วยิ่งกว่านั้นชาวบ้านในชุมชนยังสามารถนำผลผลิตทางการเกษตรออกมาขายได้อีก เช่นนี้ทำให้ “เยาวชน” เริ่มหวนกลับมาอยู่บ้านเกิดเพิ่มมากขึ้นเรื่อยๆแล้วคนกลุ่มนี้จะเป็นกำลังสำคัญช่วยพัฒนาชุมชนจนวันนี้เข้าสู่ “รุ่นที่ 3” ในการผลักดันให้โฮมสเตย์บ้านนาต้นจั่นคงเป็นจุดพักผ่อนของนักท่องเที่ยวที่ชื่นชอบสัมผัสกับวิถีชีวิตของชุมชนและธรรมชาติต่อไปสุดท้ายนี้ฝากไว้ว่า “การท่องเที่ยวชุมชนอย่าคิดว่าเป็นธุรกิจ” เพราะมักเกิดการแข่งขันแล้วหวังผลกำไรอันนำมาสู่ “กู้หนี้ยืมสิน” ตามมาเสมอ ดังนั้นการท่องเที่ยวแบบโฮมสเตย์ควรใช้สิ่งมีอยู่เดิมในบ้านของตัวเองเป็นที่ตั้ง “ไม่จำเป็นต้องแต่งเติมอะไรมากมาย” แต่หากมีเงินทุนสำรองก็ค่อยขยับขยายออกไปก็ได้นี่คือความมุ่งมั่นอันมีปณิธานยิ่งใหญ่ให้ “โฮมสเตย์บ้านนาต้นจั่น” ที่ผ่านการศึกษาวิจัยจนเป็นศูนย์กลางเรียนรู้ต้นแบบการท่องเที่ยวเชิงวัฒนธรรม และวิถีชีวิตของคนชุมชนแห่งนี้ยั่งยืนอย่างแท้จริง."},
{"id": 566, "title": "“บาดแผล” จากรถไฟฟ้า ใน “ประโยชน์” ก็ย่อม “มีโทษ”", "highlight": "เมื่อเร็วๆนี้มีรายงานข่าวว่า โครงการรถไฟฟ้าสาย “สีเหลือง” ช่วงลาดพร้าว-สำโรง แล้วเสร็จไปเกือบร้อยเปอร์เซ็นต์แล้ว คาดว่าจะเปิดให้บริการได้ในเดือนมิถุนายน 2566 นี้", "content": "ผมฟังข่าวแล้วก็ปลื้มปีติอย่างบอกไม่ถูก มองเห็นความสุขจากการขึ้นรถไฟฟ้าสายนี้ จากบ้านผมมาทำงานที่โรงพิมพ์ไทยรัฐ รออยู่ในอีกไม่กี่เดือนข้างหน้าท่านผู้อ่านที่ติดตามคอลัมน์นี้มาพอสมควรคงจะได้อ่านข้อเขียนในทำนองร้องทุกข์ระบายอารมณ์ ถึงความยากลำบากในการเดินทางจากบ้านผมที่บางกะปิมาโรงพิมพ์ไทยรัฐ ระยะทางไม่เกิน 15 กิโลเมตร แต่ต้องใช้เวลาอย่างน้อย 2 ชั่วโมงในแต่ละเที่ยวเนื่องจากมีการก่อสร้างเส้นทางรถไฟฟ้าบนถนนลาดพร้าวไปจนถึงสี่แยกบางกะปิแล้วก็วกไปเข้าถนนศรีนครินทร์เลี้ยวต่อไปจนถึงสำโรงทำให้ผมต้องระหกระเหินไปใช้บริการของบีทีเอสกับแอร์พอร์ตลิงก์อย่างที่เคยเขียนเล่าไว้เมื่อทราบข่าวว่ารถไฟฟ้าสายนี้จะเสร็จแล้วและจะออกให้บริการได้แล้ว ซึ่งประกอบกับโควิด-19 เริ่มซา ผมซึ่งชอบนั่งเขียนหนังสือที่โรงพิมพ์และเริ่มจะเข้าโรงพิมพ์บ่อยขึ้น...จึงรู้สึกตื่นเต้นและปลื้มปีติใจเป็นล้นพ้นอย่างที่เกริ่นไว้แต่ก็นั่นแหละครับ...ขึ้นชื่อว่าการพัฒนาหรือการก่อสร้างสิ่งใหม่ๆต่างๆ แม้จะช่วยแก้ปัญหาอะไรได้บางอย่าง หรือหลายๆอย่าง...ทว่าในทางทฤษฎีมักจะเกิดผลเสียตามมาด้วยเสมอดังนั้น ก่อนลงมือก่อสร้างหรือลงทุนในเรื่องใดๆ นักเศรษฐศาสตร์จึงมักจะต้องวิเคราะห์ผลดี ผลเสีย ในทำนองว่าทำแล้วจะได้อะไรดีๆบ้าง หรือเสียอะไรไปบ้าง ต้องหักกลบลบกันแล้วได้มากกว่าเสียเยอะๆจึงค่อยสร้างรวมทั้งการก่อสร้างรถไฟฟ้าสายต่างๆด้วย ที่ผมเชื่อว่าก่อนการลงทุนก่อสร้างคงจะได้วิเคราะห์ผลดีผลเสียอย่างรอบคอบแล้ว ผมเองอยู่ในฐานะที่จะได้รับผลดี เพราะต่อไปในวันข้างหน้าจะได้มีโอกาสใช้รถไฟฟ้าสายนี้ในการเดินทางมาทำงาน หรือเดินทางเข้าเมืองเพื่อปฏิบัติภารกิจ หรือแม้แต่จะไปท่องเที่ยวก็จะทำได้สะดวกขึ้นแต่ใครบ้างล่ะที่จะเป็นผู้เสียหายหรือเสียประโยชน์จากการที่มีการก่อสร้างรถไฟฟ้าแล่นผ่าน ซึ่งจะต้องมีอยู่ไม่น้อยอย่างแน่นอนเมื่อวานนี้ผมก็เลยออกสำรวจคร่าวๆว่าเป็นใครบ้างจะได้ให้กำลังใจหรือเขียนขอบคุณในความเสียสละของประชาชนเหล่านั้นผมพบว่าเกือบครึ่งหนึ่งของตึกแถวในถนนลาดพร้าวต้องปิดตายไปเป็นแถบๆ ระหว่างก่อสร้างรางรถไฟฟ้ากลายเป็นตึกร้างไร้ผู้อยู่อาศัยบ้าง หรือต้องปิดร้านค้าแบบปิดตายไปตามๆกันบ้างตึกแถวบางช่วงปิดตายทั้งแถบ กลายเป็นสถานที่แสดง “จิตรกรรม” พ่นสีเป็นรูปและข้อความต่างๆบนผนังตึกที่ตะไคร่นํ้าเกาะยาวเหยียดร้านอาหารอร่อยๆหลายร้านที่ผมเคยเป็นแฟนประจำก็พลอยเลิกกิจการไปด้วยผมไม่แน่ใจว่าเมื่อเปิดใช้รถไฟฟ้าแล้วตึกแถวและร้านค้าจำนวนมาก ที่ว่านี้จะกลับมาเปิดใหม่ได้หรือไม่ เพราะธุรกิจใหม่ 2 ฟากทางรถไฟฟ้าจะต่างไปจาก 2 ฟากถนนยุคเดิมถ้าบริเวณไหนขายที่ให้ทำ “คอนโด” ได้ก็ดีไป แต่บางบริเวณที่อยู่กลางสถานีมักจะขายไม่ออกและไม่มีคนซื้อไปทำคอนโดเลย...ก็ต้องขาดทุนปิดตัวกันไป แม้ประกาศขายก็ไม่มีคนมาซื้อในฐานะผู้ที่จะได้รับประโยชน์จากรถไฟฟ้า ผมขอขอบคุณผู้เสียสละทุกๆท่านบน 2 เส้นทางรถไฟฟ้าทั้งในปัจจุบันและอดีต โดยเฉพาะที่ถนนลาดพร้าวนะครับพร้อมทั้งขอส่งกำลังใจมาช่วยปลอบประโลมตึกแถวจำนวนไม่น้อยที่จะต้องเจ็บ และปิดตัวเองเป็นแถวๆ 2 ฝั่งทางรถไฟฟ้าด้วยความเห็นใจอย่างสูงยิ่ง ณ ที่นี้ท้ายที่สุดก็ขอฝากรถไฟฟ้าสีเหลืองและทุกๆสายไว้กับพี่น้องประชาชนด้วย...ช่วยขึ้น ช่วยใช้ ช่วยอุดหนุนกันด้วยนะครับผมละห่วงจริงๆในที่สุดแล้วจะไม่ค่อยมีคนขึ้นและจะต้องขาดทุนย่อยยับเหมือนหลายๆสายที่สร้างเสร็จไปแล้ว ขณะนี้...อันจะเป็นผลให้จะไม่คุ้มการลงทุนและความเสียหายจากรถติดระหว่างสร้าง รวมทั้งความเสียหายจากการที่ตึกแถว 2 ฟากทางจำนวนมากต้องกลายเป็นตึกร้างเอาน่ะซี.ภาพจาก facebook : โครงการรถไฟฟ้าสายสีเหลือง ช่วงลาดพร้าว-สำโรง“ซูม”"},
{"id": 556, "title": "ตลาดผันผวนต่อ!!", "highlight": "ดัชนีหุ้นไทยวันที่ 15 ก.พ.66 ปิดที่ 1,647.39 จุด ลดลง 5.37 จุด มีมูลค่าซื้อขาย 114,226.12 ล้านบาท ต่างชาติซื้อสุทธิ 5,619.20 ล้านบาท", "content": "หุ้นมูลค่าซื้อขายสูงสุด PQS ปิด 5.75 บาท ลบ 0.25 บาท, JMT ปิด 42.75 บาท ลบ 7.25 บาท, KBANK ปิด 141.50 บาท ลบ 1 บาท, PTTEP ปิด 157.50 บาท ลบ 3.50 บาท, DELTA ปิด 904 บาท บวก 24 บาทบล.เอเซียพลัส ประเมินว่า ตลาดหุ้นไทย เดือน ก.พ.66 ยังผันผวนต่อเนื่อง หลัง Flow ต่างชาติไหลออกกว่า 2.1 หมื่นล้านบาท สาเหตุหลักมาจากกำไร 4Q65 มี Negative Surprise หรือผิดจาก Consensus ที่คาดการณ์ไว้ถึง 22% โดยมีการรายงานออกมาแล้ว 65 บริษัท (Market Cap 38%) มีกำไรสุทธิรวม 7 หมื่นล้านบาท ลดลง -33.2% QoQ และ -23.4% YoYหากพิจารณาในมุม Target SET Index นอกจากมี Downside ของประมาณการ EPS66F ยังมีประเด็นกดดันเพิ่มจากการขึ้นดอกเบี้ยของ กนง. ซึ่งคาดว่าดอกเบี้ยนโยบายมีโอกาสขึ้นอีก 1 ครั้งในปีนี้ (1.75%) ตามกลไกจะกดดัน P/E ตลาดให้ซื้อขายถูกลง 0.73 เท่า เหลือ 16.81 เท่า และเมื่อนำไปคูณกับ EPS66F ที่ระดับ 97.2-99.2 บาท/หุ้น ทำให้ Target SET Index อยู่ระหว่าง 1,634-1,667 จุดนอกจากนี้ ค่าเงินบาทอาจถูกกดดันให้อ่อนค่าในช่วงสั้น หลังนักลงทุนกังวล Fed มีโอกาสเร่งขึ้นดอกเบี้ยในช่วงถัดไปมากขึ้น ตามเงินเฟ้อที่ชะลอตัวลงช้ากว่าคาด จะทำให้ต่างชาติมีโอกาสขาดทุนอัตราแลกเปลี่ยนเพิ่มเติมได้ เอเซียพลัสคาดว่าเงินเฟ้อสหรัฐฯเดือน ก.พ.-เม.ย. ยังมีแรงหนุนให้ชะลอตัวลงได้เร็วขึ้นจากฐานราคาน้ำมันปีที่แล้วที่สูงผิดปกติ!!ปิดท้าย บล.ทิสโก้ ออกบทวิเคราะห์ ระบุว่า กบง.ปรับค่าการตลาดดีเซลและกลุ่มเบนซิน กลับคืนสภาวะปกติที่ 2 บาท/ลิตร จากเดิมที่คุม ดีเซลไว้ที่ 1.40 บาท เป็นผลดีต่อปั๊มน้ำมันที่มีสัดส่วนดีเซลสูงอย่าง PTG มากสุด (สัดส่วนดีเซล 75%) ที่ผ่านมา PTG ได้รับผลกระทบจากการคุมค่าการตลาด ทำให้ผลประกอบการ 4Q22F มีแนวโน้มอ่อนตัวอย่างมาก ด้วยประเด็นข่าวนี้ ทิสโก้กลับมามีมุมมองเป็นบวกต่อ PTG มากยิ่งขึ้น รวมทั้งราคาหุ้นที่ปรับลง 10% ช่วง 1 เดือนที่ผ่านมา ได้สะท้อนแนวโน้มผลประกอบการที่อ่อนตัวและแรงกดกันจากราคาดีเซลไปแล้ว ทำให้มี upside 21% ต่อราคาเป้าหมายที่ 16 บาท!!อินเด็กซ์ 51"},
{"id": 554, "title": "เลข 7 มาแรง", "highlight": "วันก่อนมีเอกสารว่อนไปหมดในหมู่คนกีฬา และส่งต่อโดยผู้หลักผู้ใหญ่ในแวดวงกีฬาหลายท่าน อันเป็นผู้บริหารกีฬาชั้นนำของประเทศนี้ ซึ่งแสดงความเห็นด้วยกับข้อเขียนที่เผยแพร่ไป", "content": "ข้อเขียนนั้นสะท้อนถึงความอัดอั้นตันใจ ท้อแท้ แต่ก็ได้ชี้แจงแสดงเหตุผลในมุมต่างๆที่ถ่องแท้ ถึงปรากฏการณ์อันเกิดขึ้นกับวงการกีฬา โดยเฉพาะสมาคมกีฬาต่างๆที่ได้รับผลกระทบอย่างหนัก มาเป็นเวลานานพอควรส่วนใครเป็นผู้เขียนก็ไม่ทราบ บ้างก็ว่าเป็นฝ่ายกฎหมายของสมาคมหลายสมาคม ช่วยๆกันเขียน ช่วยๆกันร่าง โดยข้อเขียนชิ้นนี้เริ่มด้วยการแสดงความผิดหวังในเรื่องการร้องเรียนต่อ กกท. แต่ก็ปล่อยให้เงียบไป ทั้งๆที่ผู้ว่าการ กกท. ถือเอาเรื่อง ผลประโยชน์ทับซ้อนเป็นนโยบายหลัก เนื้อหาส่วนใหญ่ดูจะสวนทางกับการแถลงของผู้จัดการกองทุนพัฒนาการ กีฬาแห่งชาติ ที่เผยแพร่ออกมาก่อนหน้านี้ทั้งประเด็นของอำนาจการอนุมัติเบิกจ่ายเงินกองทุนโครงการต่างๆ การเปลี่ยนแปลงเงื่อนไขการของบประมาณ ที่ทำให้สมาคมทำงานยากขึ้น บางเรื่องก็ไม่สามารถทำได้ รวมถึงเรื่องเงินค้างท่อ ขั้นตอนต่างๆที่มากทำให้ล่าช้า ซึ่งดูจะผลักให้เป็นเรื่องของการกีฬาแห่งประเทศไทยนี่คือปรากฏการณ์ใหม่ แต่เป็นสัญญาณที่ดี ที่ผู้คนในวงการกีฬา ซึ่งเป็นผู้ที่อยู่ในวังวนนี้ และเป็นส่วนเสี้ยวที่ได้รับผลกระทบโดยตรง กล้าที่จะลุกขึ้นต่อสู้ ปฏิเสธสิ่งที่คิดว่าไม่ถูกไม่ควร ทั้งเสนอความคิดเห็นอย่างเป็นเหตุเป็นผล เสียดายเพียงไม่ได้ทำเป็นหนังสืออย่างเป็นทางการยื่นถึงส่วนต่างๆที่รับผิดชอบ เพื่อให้เกิดผลในทางปฏิบัติอย่างจริงจังอย่างไรก็ตาม ไม่เพียงแต่สังคมคนกีฬาในโครงข่ายของ กกท. หรือกองทุนพัฒนาการกีฬาแห่งชาติ จะให้ความสนใจและติดตามกับปัญหาที่เกิดขึ้นจนมีการร้องเรียนและขยายไปสู่ประเด็นต่างๆเรื่องนี้ยังได้รับความสนใจจากฟากการเมือง ฝ่ายนิติบัญญัติ คณะกรรมาธิการกีฬา สภาผู้แทนราษฎร ซึ่งมี บุญลือ ประเสริฐโสภา เป็นประธาน รวมทั้งกรรมาธิการหลายท่านก็เป็นผู้เอาจริงเอาจังและใส่ใจกับเรื่องกีฬาของชาติ อาทิ รองประธาน วัชรพล โตมรศักดิ์, เลขา สิริพงศ์ อังคสกุลเกียรติ, เลิศศักดิ์ พัฒนชัยกุล โฆษกคณะกรรมาธิการ ฯลฯโดยเฉพาะท่านโฆษก เลิศศักดิ์ พัฒนชัยกุล “ส.ส.ป๊อก” ประธานสโมสรฟุตบอลเมืองเลย ยูไนเต็ด ได้มีการเสาะหาข้อมูลรวบรวมไว้มากมาย และจะนำปัญหาต่างๆเข้าสู่คณะกรรมาธิการเพื่อสืบค้นข้อเท็จจริงในการประชุมครั้งต่อไปทันทีก็เป็นอีกกลไกตามครรลอง ที่จะร่วมสร้างความกระจ่างให้วงการกีฬาโดยรวมไม่มีใครปิดบังข้อเท็จจริงได้ ยิ่งปิดเท่ากับยิ่งโหมกระพือ!ถูกผิดว่าไปตามจริงยิ่งตอนนี้นับถอยหลังเข้าสู่โหมดเลือกตั้ง ไม่มีใครเกรงใจกันแน่ ผลของการกระทำที่ไม่ถูกไม่ควร ย่อมส่งผลแน่นอน ยิ่งหากมีการทำให้ข้อเท็จจริงผิดเพี้ยน หรือถึงขั้นบิดเบือน โอบอุ้มจนไร้สติ และไร้สำนึก จะเกิดผลรุนแรงเกินคาดส่วนผลการตรวจสอบสัปดาห์นี้ยังสรุปกันไม่ได้ อย่างที่เคยประกาศไว้ ก็อย่าเพิ่งหมดหวังกำลังถึงวันหวยออก สงสัยงวดนี้เลข 7 จะมาแรงที่ทุ่งหัวหมาก 7 ข้อ 7 ประเด็น และ 7 วันที่ให้โอกาสชี้แจงแสดงหลักฐาน รอกันมาแล้ว ขยับอีกหน่อยคงทนกันไหวน่า...“เบี้ยหงาย”"},
{"id": 563, "title": "“เสี่ยโบ๊ท” จัดศึกเพชรยินดีวันนี้ฟอร์มคู่คี่ ชูเจริญเก๋าเกมกว่าจะชนะตะเภาแก้วสนุก", "highlight": "เวทีราชดำเนิน วันพฤหัสบดีที่ 16 ก.พ. (วันนี้) เป็นรายการมวย ศึกเพชรยินดี จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่เก็บค่าดู 500–1,000–2,000 บาท ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "โรโบค็อป (ก้องพระจันทร์ หลังพระจันทร์แกลอรี่) บิ้วเจซี. (ชนะคะแนน จ้าวพระยาไฟ ศิษย์สุวิทย์เล็ก ที่ รดน.) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดการเตรียมตัวดีกว่า จะชนะ เพชรธันวา ไฟต์เตอร์มวยไทย (ชนะคะแนน แมนยู ศิษย์จ่าอุ้ม ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่มาเข้าเวรแทนการเตรียมตัวเป็นรอง 109 ป.เพชรเอเชีย (ชลบุรีอาร์ทมีเดียกรุ๊ป) หนุ่มราษี (แพ้ทีเคโอ ศิลธรรม ไฟต์เตอร์มวยไทย ยก 4 ที่รังสิต) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่เสียดสีเป็นรอง จะแพ้ ยอดธงไท (จิตอาสาบางแก้ว) ไฟต์เตอร์มวยไทย (ชนะคะแนน กรังด์ปรีซ์น้อย พี.เค.แสนชัยมวยไทยยิม ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอดกว่าท้ายๆชนิดสนุก 117 ป.ก้องกุลา (สันติอุบล) ส.จ.จอยปราจีน (แพ้คะแนน บิ๊กวัน ต้องคู้บอน ที่นนทบุรี) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดแต่ปะทะยืดเยื้อแรงปลายเป็นรอง จะแพ้ เพชรพิเชษฐ์ (หจก.กุ๊ปกุ๊ปสุทธิ) ลูกเจ้าแม่ไทรทอง (ชนะทีเคโอ ปานเพชร อ.ปิติศักดิ์ ยก 3 ที่หัวหมาก) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดกว่าท้ายๆ 136 ป.ชูเจริญ ดาบรันสารคาม (ชนะคะแนน หรั่งขาว ว.สังข์ประไพ ที่หัวหมาก) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดเก๋าเกมกว่า จะชนะ ตะเภาแก้ว สิงห์มาวิน (ชนะคะแนน ยอดเหล็กเพชร อ.ปิติศักดิ์ ที่ปราจีนบุรี) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดแต่กระดูกเป็นรองชนิดสนุก 142 ป.ยอดไอคิว อ.เพชรขุนศึก (ชนะทีเคโอ หนองบัวแดงน้อย ศิษย์กำนันไพบูลย์ ยกแรก ที่ร้อยเอ็ด) มวยจังหวะฝีมือเตะต่อยหมัดแทงเข่าแม่นยำรุนแรงฉลาดกว่า จะชนะ เพชรเมืองเดช ส.ก้องเกียรติ (แพ้คะแนน ยอดไอคิว อ.เพชรขุนศึก ที่อุบลราชธานี) มวยจังหวะเตะต่อยหมัดแทงเข่าปล้ำตีรุนแรงมีฮึดตลอดแต่ช้ากว่าชนิดสนุกอีกครั้ง 132 ป.เพชรปานแดง (ศิษย์พนมทอง) ศิษย์จ่าอุ้ม มวยแข็งแกร่งเตะต่อยหมัดแทงเข่าปล้ำตีรุนแรงมีฮึดกว่า จะชนะ ร็อคกี้ (ศ.นราวรรณ) บ้านไร่มณฑา มวยจังหวะเตะต่อยหมัดแทงเข่าศอกรุนแรงชนิดสนุกอีกครั้ง (ฟอร์มหลัง เพชรปานแดง ชนะทีเคโอ ร็อคกี้ ยก 4 ที่รังสิต) 123 ป.เพชร ลือชัย ศิษย์ผู้กองอ๋อย (แพ้คะแนน เพชรแสงเก่ง บอยสงขลา ที่รังสิต) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่แข็งแกร่งเป็นรองจะแพ้ วีระสิงห์ เกียรติชัยยุทธ (แพ้ทีเคโอ เพชรธรรมราช (กุมารดำ) ศักดิ์ถวิล ยก 2 ที่รังสิต) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดกว่าท้ายๆ 120 ป.แสนเฮง ศิษย์หนึ่งอุบล (แพ้คะแนน เจมส์ศักดิ์ ภ.หลักบุญ ที่รังสิต) มวยจังหวะฝีมือเตะต่อยหมัดแทงเข่าแม่นยำรุนแรงฉลาดพกพาหัวใจมาสู้ จะชนะ ชฎาพร ทรัพย์ปรีดา (ชนะคะแนน น้องบี บีบอยบ๊อกซิ่ง ที่รังสิต) มวยทรหดเตะต่อยหมัดแทงเข่าปล้ำตีรุนแรงมีฮึดตลอดแต่จังหวะฝีมือเป็นรอง 132 ป.ชัย ศิษย์อาจารย์บี้"},
{"id": 553, "title": "ก.ต.ช.ลงตัว", "highlight": "หลังการประชุมคณะกรรมการนโยบายตำรวจแห่งชาติหรือ ก.ต.ช. ครั้งที่ 1/2566 มี พล.อ.ประยุทธ์ จันทร์โอชา นายกรัฐมนตรีและรมว.กลาโหม เป็นประธานการประชุม พร้อมด้วย พล.ต.อ.ดำรงศักดิ์ กิตติประภัสร์ ผบ.ตร. ในฐานะกรรมการและเลขานุการ ก.ต.ช. และหน่วยงานที่เกี่ยวข้องเข้าร่วม", "content": "มีวาระในการพิจารณาเลือกรายชื่อผู้ทรงคุณวุฒิแต่งตั้งเป็นกรรมการผู้ทรงคุณวุฒิด้านต่างๆ 4 ด้านด้านยุทธศาสตร์ พล.ต.อ.ดร.ปิยะ อุทาโย ด้านกฎหมาย นายปกรณ์ นิลประพันธ์ด้านพัฒนาองค์กร พล.ต.อ.รุ่งโรจน์ แสงคร้าม ด้านสื่อสารมวลชนหรือด้านเทคโนโลยีสารสนเทศและการสื่อสาร ศาสตราจารย์พิเศษ วิศิษฎ์ วิศิษฎ์สรอรรถภาคประชาชน ผู้ช่วยศาสตราจารย์ นพดล กรรณิกามาช่วยขับเคลื่อนงานตำรวจมีหน้าที่และอำนาจในการกำหนดนโยบายและยุทธศาสตร์การบริหารราชการตำรวจ และกำกับดูแลสำนักงานตำรวจแห่งชาติให้ปฏิบัติตามกฎหมายยุทธศาสตร์ชาติ นโยบาย มติคณะรัฐมนตรี และระเบียบแบบแผน โดยจะมีวาระการดำรงตำแหน่ง 4 ปีเห็นรายชื่อกรรมการผู้ทรงคุณวุฒิแล้วถือว่าถูกฝาถูกตัว เป็นผู้เหมาะสมในทุกด้านเลือกเข้ามาสังคมยอมรับโดยเฉพาะ พล.ต.อ.ดร.ปิยะ อุทาโย กรรมการผู้ทรงคุณวุฒิด้านยุทธศาสตร์ อดีตรอง ผบ.ตร.นรต.รุ่นที่ 38 เพื่อนร่วมรุ่น ผบ.ตร. ที่เหล่านายตำรวจต่างเรียกว่า “ครูใหญ่” เพราะเคยเป็น ผบช.รร.นรต.เป็นหนึ่งในผู้ที่มีบทบาทสำคัญในการเข้ามาวางฐานการทำงานตาม พ.ร.บ.ตำรวจฉบับใหม่ ให้สำนักงานตำรวจแห่งชาติ ด้วยความที่มีความเชี่ยวชาญงานด้านบริหารและทำงานด้านนี้มาต่อเนื่อง หากจะพูดถึงนายตำรวจที่เป็นนักบริหารและรอบรู้ ตำรวจส่วนใหญ่นึกถึงชื่อ พล.ต.อ.ดร.ปิยะการศึกษาจบปริญญาโทและเอกทางด้านยุทธศาสตร์ โดยตรงกับงานที่ได้รับเลือกเข้ามา เหมาะสมกับหน้าที่เข้ามาพัฒนาองค์กรตำรวจด้านยุทธศาสตร์ เป็นการแต่งตั้งวางตัวคนที่เหมาะสมกับเนื้องานพล.ต.อ.รุ่งโรจน์ แสงคร้าม อดีตรอง ผบ.ตร. นรต.รุ่น 34 ที่เติบโตมากับหน่วยงานกำลังพล มีส่วนช่วยคิดปรับปรุงพัฒนาองค์กรตำรวจเป็นอีกคนที่ได้รับการยอมรับจากตำรวจ และเหมาะสมกับงานพัฒนาองค์กรเชื่อว่าตำรวจและประชาชนคาดหวังได้เลยว่าองค์กรตำรวจจะได้รับการพัฒนาในทางที่ดีขึ้นจากมุมมองของ ก.ต.ช.ทุกท่าน.  "},
{"id": 549, "title": "คำเตือนจากนกแสนรู้", "highlight": "เรื่องเล่าเรื่องที่ 8 ในหนังสือ เรื่องคมๆ ความหมายชวนคิด (สุริยเทพ ไชยมงคล สำนักพิมพ์อินสไปร์ เครือนานมี พ.ศ.2553) ชื่อเรื่อง คำเตือนจากนก", "content": "ลองอ่านกันดู แล้วช่วยคิดต่อจะเอาคำเตือนนี้ไปเตือนใครนายพรานผู้เก่งกาจสามารถ พยายามติดตามจับนกแสนรู้ตัวหนึ่งอยู่นานปี ในที่สุดเขาก็จับมันไว้ได้“ปล่อยข้าไปเถอะ!” นกแสนรู้อ้อนวอน นายพรานไม่มีท่าทีใจอ่อนแต่เมื่อนกแสนรู้พูดต่อ “ข้าไม่เพียงเป็นนกแสนรู้ที่รอบรู้ทุกอย่าง ข้ายังเป็นนกแสนรู้ที่ให้คำเตือน ที่เป็นประโยชน์คุ้มค่าต่อชีวิตของท่าน” นายพรานผู้เก่งกาจก็เริ่มใจอ่อนนี่เป็นคำพูดที่นายพรานผู้เก่งกาจไม่คาดว่าจะได้ยินจากใครมาก่อนนายพรานครุ่นคิดอยู่เป็นนาน ชีวิตเขาเองก็ใช่ว่าจะดี มีปัญหาทั้งภายในภายนอก คำเตือนจากนกแสนรู้ที่เขาเชื่อว่าฉลาดหนักหนา น่าจะคุ้มค่ากับการปล่อยมันไปตัดสินใจแล้ว นายพรานก็บอกให้นกบอกคำเตือนสามข้อนั้นนกเริ่มบอกอย่างช้าๆทีละข้อ ดังต่อไปนี้“ข้อที่ 1 เมื่อตัดสินใจเรื่องใดไปแล้ว ท่านอย่าเสียใจภายหลัง” “ข้อที่ 2 ไม่ว่าใครจะบอกอะไรแก่ท่าน หากว่าความรู้สึกลึกๆในใจของท่านบอกว่า มันเป็นไปไม่ได้ ท่านก็จงอย่าเชื่อ”“ข้อที่ 3 ท่านอย่าปีนขึ้นที่สูงจนเกินไป หากรู้สึกว่าร่างกายไม่ไหว ก็จงหยุดทันที อย่าพยายามปีนต่อ”นายพรานฟังแล้วรู้สึกว่าได้แง่คิดดีๆ ที่น่าจะใช้ได้ จึงปล่อยนกไปนกแสนรู้บินปร๋อขึ้นไปเกาะต้นไม้สูงใกล้ๆ“ท่านช่างโง่จริงๆ ที่ปล่อยข้าไปได้ง่ายๆ” นกบอกนายพรานเสียงดังฟังชัดถนัดหู“ท่านไม่รู้เลยหรือ ในปากข้ามีมุกวิเศษอยู่เม็ดหนึ่งมุกเม็ดนี้แหละที่ทำให้ข้าเป็นนกพูดได้ และยังเป็นนกที่ฉลาดรอบรู้ทุกเรื่องในโลก”นายพรานผู้เก่งกาจได้ยินดังนั้นก็ไม่รั้งรอ เขาปีนขึ้นต้นไม้ต้นนั้นทันทีแน่ล่ะ นาทีนี้เขาอยากจับนกได้อีกครั้ง เพื่อจะเอาไข่มุกให้ได้ระหว่างเริ่มปีนต้นไม้ นายพรานผู้เก่งกาจลืมไป สังขารตัวเองแก่ชราโรยราเต็มที เขาลืมคำเตือนข้อที่ 1 เสียใจที่เผลอเชื่อคำพูดนกแล้วปล่อยนกไปไม่แค่นั้น เขายังละเลยคำเตือนข้อที่สอง เพราะดันไปเชื่อว่าในปากนกมีไข่มุกวิเศษอยู่และที่ผิดมหันต์เห็นผลทันที เขาลืมคำเตือนข้อสามลืมสังขารตัวเอง ปีนขึ้นต้นไม้สูง และยังดื้อปีนขึ้นสูงต่อ ในที่สุดเขาก็หมดแรงหล่นจากต้นไม้ ขาหักสองข้างนิทานเรื่องนี้จบลงตรงนี้เองครับ ไม่มีคำสอนต่อท้าย...มีแต่ขอให้ท่านผู้อ่านช่วยกันคิดต่อ ควรเอาคำถามสามข้อนี้ไปเตือนใครควรเตือนคนพี่ ที่สังขารเหลาเหย่ถึงขั้นต้องใช้ใจบันดาลแรง...หรือว่าเตือนคนน้องที่ใช้แรงบันดาลใจ ปีนขึ้นต้นสูงผ่านมากว่าแปดปีแล้ว เผลอคิดว่าไปไหว ยังปีนต่อไป จนมีคนหมั่นไส้แช่งว่า ขอให้ตกลงมาแข้งขาหัก.กิเลน ประลองเชิง"},
{"id": 548, "title": "โทษประหารที่คนไม่กลัว", "highlight": "พรรคฝ่ายค้านและองค์กรภาคประชาชน พยายามจะแก้ไขรัฐธรรมนูญฉบับสืบทอดอำนาจรัฐประหารมาอย่างต่อเนื่อง แต่ถูกฝ่ายรัฐบาล และ ส.ว.ร่วมกันคว่ำทุกครั้ง เมื่อเร็วๆนี้ฝ่ายค้านขอแก้ไขใน 2 ประเด็นคือ นายกรัฐมนตรีต้องมาจาก ส.ส. และยกเลิกอำนาจเลือกนายกรัฐมนตรีของ ส.ว. แต่ไปไม่รอด", "content": "ขณะนี้จวนจะสิ้นอายุของสภาผู้แทนราษฎร ในวันที่ 23 มีนาคม จึงไม่มีเวลาพอที่จะยื่นแก้ไขรัฐธรรมนูญ ฝ่ายค้านบางพรรค เช่น พรรคไทยสร้างไทย จึงประกาศให้การแก้ไขรัฐธรรมนูญ เป็นนโยบายหาเสียงเลือกตั้ง คุณหญิงสุดารัตน์ เกยุราพันธุ์ หัวหน้าพรรค ทสท. ประกาศว่าจะใช้ปากกาประชาชนแก้ไขรัฐธรรมนูญประเด็นสำคัญได้แก่ ผู้ทำรัฐประหาร จะต้องโทษถึงประหาร แต่โทษประหารนักรัฐประหาร บัญญัติไว้ในกฎหมายไทยมานานอาจนับร้อยปี เพียงไม่ได้เขียนไว้ในรัฐธรรมนูญ แต่เขียนไว้ใน ป.อาญา มาตรา 113 ระบุว่า การใช้กำลังล้มล้างรัฐธรรมนูญ หรือล้มล้างอำนาจนิติบัญญัติ บริหารและตุลาการ “เป็นกบฏ” ต้องระวางโทษประหารชีวิต หรือจำคุกตลอดชีวิต ความผิดฐานเป็นกบฏถือเป็นโทษอุกฉกรรจ์ สมัยโบราณต้องประหารถึง 7 ชั่วโคตร แต่ในยุคประชาธิปไตยไทย มีรัฐประหารที่ทำสำเร็จถึง 13 ครั้ง แต่ไม่เคยมีใครถูกประหาร ตรงกันข้าม ผู้ทำรัฐประหารกลายเป็นอัศวินม้าขาวที่มาปราบยุคเข็ญของบ้านเมืองกระบวนการยุติธรรมไทย ถือว่าผู้ยึดอำนาจได้กลายเป็น “รัฏฐาธิปัตย์” เป็นผู้มีอำนาจออกคำสั่งเป็นกฎหมายใช้บังคับคนทั้งประเทศ เคยมี ส.ส.บางคนยื่นฟ้อง ให้ลงโทษคณะรัฐประหารในข้อหากบฏ แต่ผู้ฟ้องถูกจับเข้าคุกเสียเอง พิสูจน์ชัดเจนว่ารัฐธรรมนูญแก้ปัญหารัฐประหารไม่ได้ถ้ารัฐธรรมนูญใหม่เขียนไว้ชัด ผู้ทำรัฐประหารต้องโทษประการรัฐธรรม นูญซึ่งเป็นกฎหมายสูงสุด จะตกอยู่ในอันตราย จะโดนคณะรัฐประหารฉีกทิ้ง แล้วนิรโทษกรรมให้ตนเอง ฉะนั้นทางที่ดีท่ีสุด นอกจากรัฐธรรมนูญจะมีบท ลงโทษเด็ดขาดแล้ว ต้องปฏิรูปวัฒนธรรมการเมือง ปลูกฝังประชาธิปไตยให้มั่นคงยังมีคนไทยอีกไม่ใช่น้อยที่ไม่ได้เลื่อมใสและเชื่อมั่นในประชาธิปไตยอย่างแท้จริง แม้แต่นักการเมืองบางส่วนที่อ้างตนเป็นนักประชาธิปไตย แต่กลับชื่นชมระบอบอำนาจนิยม ยอมเกาะแข้งเกาะขานักรัฐประหาร เพื่อเข้าสู่อำนาจและความมั่งคั่ง แต่น่าดีใจที่มีกลุ่มคนรุ่นใหม่มากมายที่พร้อมยืนหยัดปกป้องประชาธิปไตย."},
{"id": 547, "title": "เบื้องหลังชุดพองลม", "highlight": "ในงานประกาศรางวัลทางดนตรี “บริต อวอร์ดส์” (BRIT Awards) หรือ “เดอะ บริตส” (The BRITs) ค่ำคืนที่ยิ่งใหญ่ที่สุดแห่งปีสำหรับอุตสาหกรรมดนตรีของสหราชอาณาจักร จัดขึ้นที่ เดอะ โอทู อารีนา กรุงลอนดอน เมื่อวันที่ 11 ก.พ. ที่ผ่านมา หรือตรงกับวันที่ 12 ก.พ.ในบ้านเรา นอกจากจะเป็นการเฉลิมฉลองความยอดเยี่ยมทางดนตรีแล้ว แน่นอนว่ายังเป็นสังเวียนช่วงชิงความเจิดจรัสผ่าน “statement outfit” หรืออาภรณ์ที่บ่งบอกถึงตัวตน รสนิยม และจุดยืนของผู้สวมใส่ในการเฉิดฉายบนพรมแดงว่าใครจะ “เด็ด” กว่ากัน", "content": "หนึ่งใน “ศิลปิน” ที่เรียกเสียงฮือฮาจนบรรดา ช่างภาพรัวชัตเตอร์ไม่ยั้งในงานใหญ่ครั้งนี้ได้แก่ “แซม สมิธ” นักร้องนักแต่งเพลงชาวอังกฤษ เจ้าของ รางวัล “เดอะ บริตส” สาขาศิลปินอังกฤษหน้าใหม่ ยอดเยี่ยมและศิลปินประสบความสำเร็จทั่วโลก เมื่อปี 2558 ยังเคยคว้ารางวัลเพลงประกอบภาพยนตร์ยอดเยี่ยมจากเพลง “Writing on The Wall” เพลงธีมภาพยนตร์เจมส์ บอนด์ “Spectre” เมื่อปี 2558 ที่มาในชุด “ลาเท็กซ์” พองลมสีดำขลับ น่ามันเขี้ยว อยากลองบีบ ติดโผชุดโดดเด่นแปลกตาประจำปี ชุดดังกล่าวเป็นผลงานการออกแบบของ “Harri” (ฮาริ) หรือ “หริกฤษณะ” ดีไซเนอร์ หน้าใหม่มาแรงชาวอินเดียที่เปิดเผยว่าได้รับโทรศัพท์ให้ช่วย “ครีเอต” ลุคหยุดโลกสะกดทุกสายตาสำหรับสมิธเดินพรมแดง ก่อนถึงวันงานเพียง 5 วัน จากปกติที่ต้องใช้เวลา 4-5 สัปดาห์หากเป็นชุดแฮนด์เมด กระทั่งยืนยันว่าจัดให้ได้ก่อนล่วงหน้าเพียง 3 วันแม้ว่าสมิธอาจไม่ได้รางวัล “บริต อวอร์ดส์” ติดไม้ติดมือ แต่ชุดบอลลูนสีดำเมี่ยมชุดนี้ก็สามารถช่วงชิงพื้นที่สื่อไม่ต่างไปจากผู้ชนะรางวัล เดอะ บริตส อย่าง “แฮร์รี สไตลส์” ซุปเปอร์สตาร์รุ่นราวคราวเดียวกันที่กวาดไป 4 รางวัลใหญ่ ขณะที่แฟนเพลงสายแฟชั่นยังมองว่าเห็นชุดนี้แล้วพานนึกถึงชุดจัมพ์สูทไวนิลขากว้างสุดล้ำของคันไซ ยามาโมโตะ ดีไซเนอร์ชาวญี่ปุ่นผู้ล่วงลับ ที่เดวิด โบวี ศิลปินระดับตำนานสวมใส่ระหว่างทัวร์ “Ziggy Stardust” ในปี 2516.อมรดา พงศ์อุทัย"},
{"id": 557, "title": "“ยามาฮ่า ไทยแลนด์ เรซซิ่ง ทีม” ร่วมแข่งขัน เวิลด์ ซุปเปอร์ไบค์ แชมเปียนชิป 2023", "highlight": "บริษัท ไทยยามาฮ่ามอเตอร์ จำกัด ลุยโปรเจกต์ระดับโลก ส่งทีมแข่งไทยอย่าง “ยามาฮ่า ไทยแลนด์ เรซซิ่ง ทีม” (YAMAHA THAILAND RACING TEAM) เข้าร่วมแข่งขัน เวิลด์ ซุปเปอร์ไบค์ แชมเปียนชิป 2023 รุ่นเวิลด์ ซุปเปอร์สปอร์ต แชมเปียนชิป วาง “แสตมป์” อภิวัฒน์ วงศ์ธนานนท์ จับคู่กับ “ตี” อนุภาพ ซามูล ลงทำหน้าที่ บนรถ YAMAHA YZF–R6 a พงศธร เอื้อมงคลชัย รองประธานกรรมการบริหาร บริษัท ไทยยามาฮ่ามอเตอร์ จำกัด วางเป้าปีแรกติด TOP 5 ควบคู่กับการสร้างฐานของทีมแข่งไทยในยุโรปให้ได้", "content": "รายการนี้ดวลความเร็วกัน 12 สนาม ใน 10 ประเทศ 4 ทวีปทั่วโลก สนามแรก 24-26 ก.พ. ที่ฟิลลิป ไอส์แลนด์ ประเทศออสเตรเลีย แฟนมอเตอร์สปอร์ตสามารถติดตามข้อมูลข่าวสารรวมถึงความเคลื่อนไหวต่างๆ ของ YAMAHA THAILAND RACING TEAM ผ่านทางแฟนเพจ Facebook : YAMAHA THAILAND RACING TEAMนอกจากนี้ บริษัท ไทยยามาฮ่ามอเตอร์ จำกัด ยังจัดการแข่งขัน “YAMAHA R3 bLU Cru Thailand Cup” เป็นครั้งแรก เฟ้นหาเด็กไทยอายุ 12-16 ปี บ่มเพาะทุกด้าน พร้อมลงแข่งด้วยรถแข่ง YZF-R3 สเปกเดียวกันทั้งหมด ปูเส้นทางจากบันไดขั้นแรกสู่การเป็นนักบิดระดับโลก เปิดรับสมัครถึง 19 ก.พ. และคัดเลือกรอบออดิชัน (Audition) วันที่ 23 มี.ค. แข่งขัน 5 สนาม 10 เรซ สนามที่ 1 วันที่ 26-28 พ.ค. ที่พีระ เซอร์กิต พัทยา จ.ชลบุรี/สนามที่ 2 วันที่ 7-9 ก.ค. ที่ไทยแลนด์เซอร์กิต นครชัยศรี จ.นครปฐม/สนามที่ 3 วันที่ 28-30 ก.ค. ที่ช้าง อินเตอร์เนชั่นแนล เซอร์กิต จ.บุรีรัมย์/สนามที่ 4 วันที่ 1-3 ก.ย. ที่ไทยแลนด์ เซอร์กิต นครชัยศรี จ.นครปฐม/สนามที่ 5 วันที่ 22-24 ก.ย. ที่ช้าง อินเตอร์เนชั่นแนล เซอร์กิต จ.บุรีรัมย์ ดูรายละเอียดที่ Facebook : YAMAHA THAILAND RACING TEAMช้าง อินเตอร์เนชั่นแนล เซอร์กิต จ.บุรีรัมย์ เตรียมระเบิดศึกจักรยานยนต์ทางเรียบชิงแชมป์เอเชีย “Asia Road Racing Championship 2023” ซึ่งประเทศไทยได้รับการคัดเลือกเป็นเจ้าภาพ 2 สนาม จากทั้งหมด 6 สนาม ใน 4 ประเทศ ได้แก่ มาเลเซีย ญี่ปุ่น ไทยและจีน โดยที่ประเทศไทยเป็นเจ้าภาพ สนามแรก และสนามสุดท้ายของฤดูกาล 24-26 มี.ค. และ 1-3 ธ.ค. ฝ่ายจัดแถลงข่าวอย่างเป็นทางการ อังคารที่ 21 ก.พ. บ่ายโมงตรง ที่ราชพฤกษ์คลับ นอร์ธปาร์ค ถ.วิภาวดีรังสิต กรุงเทพฯมิดไมล์"},
{"id": 542, "title": "ซาอุดีอาระเบีย เปลี่ยนขั้ว", "highlight": "ประเทศเหมือนคน คนที่เอาเปรียบ เบ่ง ไม่จริงใจ มีแต่คนหนี ไม่อยากคบค้าสมาคมมากขึ้นเรื่อยๆ เหมือนสหรัฐฯในขณะนี้ที่หลายประเทศรู้สึกว่าสหรัฐฯเอาเปรียบ แต่ก่อนง่อนชะไร ซาอุดีอาระเบียซึ่งเป็นประเทศใหญ่และมีอิทธิพลสูงในตะวันออกกลาง คบหาสมาคมอย่างใกล้ชิดกับสหรัฐฯ สามารถจะกล่าวได้ว่าซาอุฯ เป็นมิตรแท้ที่สหรัฐฯโอบอุ้ม แต่หลายครั้งซาอุฯ พบว่าสหรัฐฯไม่จริงใจ มีเหตุการณ์ใดเกิดขึ้น สหรัฐฯก็นำไปขยายผลเพื่อจะเอาไปใช้เป็นความชอบธรรมในการควบคุมซาอุฯ เขียนให้เข้าใจง่ายก็คือ ซาอุฯ อาจจะรู้สึกว่าสหรัฐฯชอบสร้างเรื่องเพื่อจะนำมาใช้แบล็กเมล์", "content": "ผิดกับรัสเซียและจีนที่ให้เกียรติซาอุฯ ในฐานะซาอุฯ เป็นประเทศใหญ่ในตะวันออกกลาง มีบทบาทในองค์การระหว่างประเทศและความร่วมมือระหว่างประเทศของโลกอาหรับและโลกอิสลาม เป็นชาติรัฐสำคัญใน GCC หรือคณะมนตรีความร่วมมือรัฐอ่าวอาหรับ นอกจากนั้น ซาอุดีอาระเบียยังเป็นประเทศนำใน OIC หรือองค์การการประชุมอิสลามและ OPEC หรือองค์การกลุ่มประเทศผู้ส่งออกน้ำมัน ฯลฯขณะนี้ ซาอุดีอาระเบียได้แสดงความสนใจที่จะเข้าไปเป็นสมาชิกกลุ่ม BRICS ซึ่งปัจจุบันประกอบด้วยบราซิล รัสเซีย อินเดีย จีน และแอฟริกาใต้ รวมประชากรของกลุ่มนี้มีมากกว่าร้อยละ 40 ของประชากรโลก แถมครอบครองจีดีพีเกือบ 1 ใน 4 ของโลก นอกจากกลุ่ม BRICS แล้ว ซาอุดีอาระเบียยังแสดงความสนใจที่จะเข้า SCO (Shanghai Cooperation Organization) หรือองค์การความร่วมมือเซี่ยงไฮ้ ซึ่งเป็นการรวมกลุ่มด้านความมั่นคงระดับภูมิภาค สหรัฐฯและยุโรปรวมกลุ่มด้านความมั่นคงระดับภูมิภาคที่เรียกว่า NATO หรือองค์การสนธิสัญญาแอตแลนติกเหนือ ส่วน รัสเซีย จีน อินเดีย ปากีสถาน อิหร่าน คาซัคสถาน คีร์กีซ ทาจิกิสถาน และอุซเบกิสถาน เป็นสมาชิก SCO ถ้ามีซาอุฯ มาร่วมอีก SCO ก็จะมีสมาชิก 10 ประเทศตอนนี้แอลจีเรีย อาร์เจนตินา และอิหร่าน ยื่นความจำนงเข้าเป็นสมาชิกกลุ่ม BRICS เรียบร้อยแล้ว มีหลายประเทศที่แสดงความสนใจจะเข้ากลุ่ม BRICS อีก เช่น บาห์เรน บังกลาเทศ อินโดนีเซีย อียิปต์ เม็กซิโก ไนจีเรีย ปากีสถาน ซูดาน ซีเรีย ตุรกี สหรัฐอาหรับเอมิเรตส์ เวเนซุเอลา และซิมบับเว ส่วนธนาคารที่เกี่ยวดองหนองยุ่ง เป็นมือเป็นไม้ให้กลุ่ม BRICS คือธนาคารเพื่อการพัฒนาใหม่หรือ NDB ซึ่งมีหลายประเทศเข้าเป็นสมาชิกแล้วการอยู่เบื้องหลังสงครามรัสเซีย-อูเครน ทำให้หลายประเทศรู้เช่นเห็นชาติและขยะแขยงแขงขนสหรัฐฯและชาติตะวันตกทั้งหลาย เมื่อมีจีนกับรัสเซียเป็นโต้โผและอินเดียเอาด้วย หลายประเทศจึงรู้สึกว่าตนมีความสบายใจมากกว่าที่จะมาร่วมอยู่ในกลุ่มนี้ ที่มีทั้งเรื่องการทำมาค้าขาย การพัฒนาที่ไม่มีอำนาจบังคับแอบแฝง และมีความมั่นคงร่วมกัน การที่เป็นประเทศอยู่คนเดียวเดี่ยวๆ เมื่อถูกโจมตีก็ไม่มีใครช่วย แต่ถ้าเป็นสมาชิก SCO อย่างน้อยก็มีจีน อินเดีย รัสเซีย คอยช่วยเหลือเกื้อกูลหนึ่งในสาเหตุที่ทำให้ซาอุฯ ตีตัวออกห่างคือการชอบขู่ของสหรัฐฯ ชอบสร้างเงื่อนไขเพื่อให้อีกฝ่ายยอมจำนน ถ้าไม่ทำตามเงื่อนไขก็จะไม่ขายอาวุธให้ ปีที่แล้ว 2022 ซาอุฯ จึงแก้เผ็ดสหรัฐฯด้วยการยกเลิกข้อตกลงเปโตรดอลลาร์ และเปิดเสรีสกุลเงินที่ใช้จ่ายค่าน้ำมัน ทำให้สัดส่วนเงินสกุลเปโตรหยวน เปโตรรูเบิลรัสเซียในตลาดการค้าน้ำมันโลกมีสัดส่วนสูงขึ้น และกดสัดส่วนของเปโตรดอลลาร์ลง การที่ซาอุฯ เทสหรัฐฯ ทำให้เงินสหรัฐฯที่พิมพ์โดยไม่ต้องมีทองคำแบ็กอัป เหลือบานเบอะเยอะแยะเกินความต้องการของโลก เงินจึงกลับต้นทางเข้าไปท่วมสหรัฐฯทำให้เกิดเงินเฟ้อตั้งแต่ไบเดนเป็นประธานาธิบดีสหรัฐฯ ก็สร้างปัญหาไปทั่ว กล่าวหาและพยายามนำตัวมกุฎราชกุมารของซาอุฯ ไปขึ้นศาลที่สหรัฐฯ ซาอุฯ เห็นว่าสหรัฐฯเรื่องเยอะ เงื่อนไขแยะ ก็เลยไม่ซื้ออาวุธสหรัฐฯ แล้วหันไปซื้อของจีนกับเกาหลีใต้แทน พอเห็นว่าเสียผลประโยชน์ สหรัฐฯก็บอกว่า อ้า ข้าพเจ้าพร้อมที่จะไปตั้งฐานทัพประจำการทหารอเมริกัน 3,000 นายในซาอุฯ เพื่อคุ้มครองภัยคุกคามจากอิหร่าน สหรัฐฯขู่ว่า ระวังนะซาอุฯ เอ็งจะโดนอิหร่านโจมตีถ้าโดนอิหร่านโจมตีจะไม่มีใครช่วยนะซาอุฯ หัวเราะหึหึ...นิติการุณย์ มิ่งรุจิราลัยsonglok1997@gmail.com "},
{"id": 540, "title": "ค่าเหยียบแผ่นดินนักท่องเที่ยว", "highlight": "ที่ประชุม ครม.วันอังคารเห็นชอบ ให้เก็บค่าธรรมเนียมนักท่องเที่ยวต่างชาติที่เดินทางเข้าประเทศไทย โดยใช้หนังสือเดินทาง (พาสปอร์ต) โดยจะมีผลหลังประกาศในราชกิจจานุเบกษา 90 วัน คาดว่าจะมีผลในวันที่ 1 มิถุนายน 2566 นี้ แบ่งเป็น นักท่องเที่ยวที่เดินทางเข้ามาทางอากาศ เก็บในอัตราคนละ 300 บาท นักท่องเที่ยวที่เดินทางเข้ามาทางบกและเรือ เก็บคนละ 150 บาท เพราะอาจเดินทางเข้ามาเพียง 2–3 วัน ชาวต่างชาติที่เดินทางเข้าไทยโดยใช้บอร์เดอร์พาส หรือหนังสือผ่านแดน ข้าราชการท้องถิ่นที่อยู่ชายแดน รวมทั้งผู้ที่ถือพาสปอร์ตแต่มีหนังสืออนุญาตให้ทำงานในประเทศไทย และผู้ที่เดินทางเข้ามาแบบไปเช้าเย็นกลับ ได้รับการยกเว้นค่าธรรมเนียม", "content": "ค่าธรรมเนียมการเข้าประเทศนี้ ภาษาชาวบ้านเรียกว่า “ค่าเหยียบแผ่นดิน”เหตุผลที่ กระทรวงการท่องเที่ยวฯ เสนอให้มีการ เก็บค่าเหยียบแผ่นดินจากนักท่องเที่ยวต่างชาติ ก็เพื่อนำมาเป็น ค่าใช้จ่ายในการดูแลนักท่องเที่ยว เนื่องจากการเก็บข้อมูลในช่วงปี 2560–2562 พบว่ามีนักท่องเที่ยวต่างชาติเข้าไปใช้บริการในสถานพยาบาลของรัฐ ทำให้รัฐมีค่าใช้จ่ายในการดูแลมากถึง 300–400 ล้านบาท ผมก็เพิ่งรู้ว่า รัฐบาลไทยใจดี จัดงบประมาณดูแลนักท่องเที่ยวต่างชาติที่เจ็บป่วยในไทยสูงถึงปีละ 300-400 ล้านบาท แต่ในต่างประเทศไม่มีบริการฟรี คนไทยที่ไปเจ็บป่วยในต่างประเทศ หรือประสบอุบัติเหตุในต่างประเทศ จำเป็นต้องเข้ารักษาในโรงพยาบาล ต้องจ่ายค่ารักษาเป็นเงินหลายแสนบาท บางเคสเป็นล้านบาทก็มี บริษัททัวร์จึงมีการประกันอุบัติเหตุ ประกันการเจ็บป่วยแก่ลูกทัวร์ ใครต้องการการประกันที่ครอบคลุมมากกว่าที่บริษัททัวร์จัดให้ ต้องซื้อประกันเพิ่มเอง หรือเวลาซื้อตั๋วเดินทางด้วยตัวเองก็ต้องซื้อประกันภัยให้ครอบคลุม มิฉะนั้นอาจจะต้องจ่ายค่ารักษาที่แพงลิ่วในต่างประเทศ ไม่มีงบรักษาฟรีแบบไทยแลนด์การเก็บค่าเหยียบแผ่นดิน คนละ 300 บาท ประมาณ 8.50 ดอลลาร์สหรัฐฯ ถือเป็นค่าธรรมเนียมที่ถูกมาก ถูกกว่า “ภาษีสนามบินสุวรรณภูมิ” เสียด้วยซ้ำ ทุกวันนี้ผู้ที่เดินทางออกนอกประเทศที่สนามบินสุวรรณภูมิไม่ว่าเป็นคนไทยหรือต่างชาติ ต้องจ่าย “ค่าภาษีสนามบิน” หรือ “ค่าบริการผู้โดยสารขาออก” คนละ 700 บาท ซึ่งถูกบวกเข้าไปในราคาตั๋วเครื่องบินล่วงหน้า ถ้าเดินทางในประเทศค่าภาษีสนามบินจะอยู่ที่คนละ 100 บาท ไม่มีการใช้บริการฟรี การไปตรวจรักษาที่ โรงพยาบาลเอกชน นอกจากค่ายาค่ารักษาพยาบาลแล้ว ยังมี “ค่าเหยียบโรงพยาบาล” อีกคนละ 700 บาท เป็นอย่างน้อยผมเห็นด้วยกับ กระทรวงการท่องเที่ยวฯ ที่เก็บ ค่าเหยียบแผ่นดิน หรือ ค่าธรรมเนียมนักท่องเที่ยว จากนักท่องเที่ยวต่างชาติที่เข้ามาท่องเที่ยวธรรมชาติอันสวยงามในประเทศไทย ถ้านับจำนวนนักท่องเที่ยวช่วงพีกปี 2562 จำนวน 40 ล้านคน เก็บค่าเหยียบแผ่นดินคนละ 300 บาท จะได้เงินจากนักท่องเที่ยวเพิ่มขึ้นถึง 12,000 ล้านบาท เพียงพอที่จะดูแลนักท่องเที่ยวได้อย่างสบาย แต่ค่ารักษาพยาบาลโรงพยาบาลรัฐก็ต้องคิดตามราคาที่คิดกับคนไทย ไม่ควรฟรีในความเป็นจริง ไทยยังเก็บรายได้จากนักท่องเที่ยวต่างชาติได้น้อยมาก เมื่อเทียบกับจุดหมายการท่องเที่ยวในประเทศอื่น และไม่มีการกระจายรายได้สู่ชุมชนท้องถิ่น แต่เก็บเข้าส่วนกลางอย่างเดียว อุทยานแห่งชาติทางทะเลบางแห่งเก็บค่าเข้าชมได้ปีละกว่า 500 ล้านบาท ซ้ำร้ายที่ทุเรศมากก็คือ มีการทุจริตค่าเข้าชมอุทยาน เจ้าหน้าที่พิมพ์ตั๋วผีขายนักท่องเที่ยว เก็บเป็นค่าส่วยส่งนายซื้อตำแหน่ง เงินส่วนนี้ก็หายไปปีละหลายพันล้านบาทในประเทศที่เป็นหมู่เกาะมีปะการังสวยงาม การไปดำน้ำชมปะการัง นักท่องเที่ยวนอกจากต้องจ่ายค่าชมปะการังแล้วยังต้องจ้างคนในพื้นที่ไปดูแลเราด้วย ให้ดำชมเฉพาะพื้นที่ที่กำหนด และป้องกันการขโมยปะการังรักษาไว้ขายนักท่องเที่ยวไปได้อีกนานๆถ้า กระทรวงการท่องเที่ยวฯ และ กระทรวงทรัพยากรธรรมชาติฯ มีการบริหารจัดการแหล่งท่องเที่ยวที่ “โปร่งใส” เรายังเก็บรายได้จากนักท่องเที่ยวได้อีกเยอะทีเดียว.“ลม เปลี่ยนทิศ”"},
{"id": 539, "title": "บัณฑูร ล่ำซํา : ถึงคนรุ่นใหม่ เชื่อผม \"รวยเร็ว ไม่มีจริง\"", "highlight": "หลายวันมาแล้วผมจะเขียนอะไรสักเรื่องหนึ่งที่มีเนื้อหาสาระคล้ายๆกับที่คุณบัณฑูร ลํ่าซํา อดีตประธานเจ้าหน้าที่บริหารหรือซีอีโอของธนาคารกสิกรไทยเคยพูดจาเอาไว้", "content": "ก็เลยลองเข้าค้นในกูเกิลในชื่อของ บัณฑูร ลํ่าซำ เผื่อจะเจอบทความหรือบทให้สัมภาษณ์ของคุณบัณฑูรเกี่ยวกับเรื่องที่ผมอยากเขียนผลกลับกลายเป็นว่า ผมไม่เจอประเด็นที่ตั้งใจไว้ว่าจะเขียน แต่ไปเจออีกประเด็นหนึ่งที่คุณบัณฑูรพูดไว้และน่าหยิบมาเขียนมากกว่า...ขออนุญาตถ่ายทอดต่อเลยนะครับกูเกิลนำคลิปในยูทูบที่คุณ บัณฑูร ไปแสดงปาฐกถาพิเศษให้ THE STANDARD เมื่อวันที่ 25 พฤศจิกายน ปี 2565 หรือประมาณ 4 เดือนที่แล้วนี่เอง...มาลงไว้ พร้อมมีตัวอักษรบรรยายว่า “บัณฑูร ลํ่าซำ ถึงคนรุ่นใหม่ รวยเร็ว ไม่มีจริง”ผมรีบคลิก...ทั้งดูทั้งฟังหลายรอบ เพราะมีความยาวแค่ 8 นาที 44 วินาทีเท่านั้น ท่านที่สนใจเข้าดูในยูทูบได้เลย โดยพิมพ์ข้อความว่า “บัณฑูร ลํ่าซำ ถึงคนรุ่นใหม่” ก็จะปรากฏคลิปที่ว่านี้ขึ้นเนื้อหาในคลิปมี 2 ประเด็นคือ คำสอนถึงคนรุ่นใหม่ เรื่อง “รวยเร็ว ไม่มีจริง” กับ “ข้อเสนอแก้ความเหลื่อมลํ้าในประเทศไทย” สำหรับวันนี้ผมจะขออนุญาตหยิบมาขยายความต่อเฉพาะประเด็นแรกเท่านั้น เผื่อจะเป็นประโยชน์แก่คนรุ่นใหม่ที่มักมีความคิดความเชื่อ และความฝันตั้งแต่เดินออกจากรั้วมหาวิทยาลัยว่า “ฉันจะรํ่ารวยเป็นเศรษฐีให้ได้ในเร็วๆนี้” มิให้คิดฝันจนเกินขอบเขตคุณบัณฑูรกล่าวไว้ดังนี้ครับ...“ปีนี้ (2565) ครบ 25 ปีหลังจากวิกฤติเศรษฐกิจปี 2540 วิกฤติเศรษฐกิจครั้งใหญ่ของประเทศไทย”“ผมดูสถิติผู้ชมผู้ฟังของเดอะสแตนดาร์ด (ผู้จัดสัมมนา) พบว่ามี 2 ใน 3 ที่อายุน้อยกว่า 40 ปี แสดงว่าตอนเกิดเหตุอย่างมากก็อายุ 15 ปี คงจำไม่ได้ว่าเหตุผล (ของวิกฤติ) ตอนนั้นคืออะไร?”“แต่คนรุ่นผมจำได้มันก็คือเพราะอยากรวยเร็ว ซึ่งไม่มีหรอกรวยเร็วที่ว่า มันต้องรวยด้วยความเพียรพยายาม และสร้างสิ่งที่มีค่าที่ขายได้จริงๆเท่านั้น เพราะอยากจะรวยเร็ว มันก็รวยเร็วชั่วคราว แล้วมันก็เจ๊ง”“ปัจจุบันมันก็กำลังทำกันอยู่ให้ดูต่อหน้าต่อตาด้วยเครื่องมือที่อาจดูแตกต่างไปกว่าเดิม รวมทั้งบริษัทใหญ่ที่เพิ่งเจ๊งไป เพราะค้าขายเงินประหลาดๆมันก็รวยเร็วอยู่สักพักนึง แล้วก็เจ๊งภายใน 2 สัปดาห์”“ดูกันให้ดีๆ...อะไรที่มันเร็วมันไม่มีจริงหรอก จะสร้างสินค้าบริการที่ดีสักอันมันต้องใช้ความเพียรพยายามมากมาย”“เพราะฉะนั้น นี่จึงเป็นโจทย์ที่ต้องดูให้ดี...และนี่ก็เป็นสิ่งที่เกิดขึ้นเมื่อ พ.ศ.2540 ความอยากรวยเร็วและความโลภคือสาเหตุใหญ่ของวิกฤติครั้งนั้น”ข้อความข้างต้นนี้ถอดจากคำพูดคำปราศรัยบางส่วนของคุณบัณฑูรจึงอาจมีสำนวนถ้อยคำที่มีลักษณะเป็นคำพูดและอาจกระโดดไป กระโดดมาบ้าง แต่ก็อ่านได้ใจความอย่างดียิ่งสาระที่ผมเชื่อว่าคุณบัณฑูรตั้งใจจะสื่อถึงคนรุ่นใหม่นั้นอยู่ที่ประโยคว่า “รวยเร็ว ไม่มีจริง มันต้องรวยด้วยความเพียรพยายาม” นั่นเองอะไรก็ตามที่รวยเร็วจะเป็นเรื่องชั่วคราว รวยได้แต่เดี๋ยวก็เจ๊งคุณบัณฑูรไม่ได้ลงลึกถึงตัวอย่าง แต่ถ้าจะอธิบายเพิ่มเติมถึงตัวอย่างต่างๆในโลกแห่งความเป็นจริง เราจะเห็นว่า ไม่ว่าเจ้าสัว ธนินท์ เจียรวนนท์, เจ้าสัวเจริญ สิริวัฒนภักดี หรือแม้แต่ตระกูล “ลํ่าซํา” ของคุณบัณฑูรเอง ล้วน “รวยช้า” หรือ “ค่อยๆรวย” ทั้งสิ้นเมื่อสร้างสินค้าสร้างบริการจนติดตลาดแล้วและใช้เวลาระยะหนึ่งจน “รวย” ได้ระดับแล้ว จากนั้นกลไกของความรวยจะเริ่มทำงาน...แบบเงินต่อเงินขยายเครือข่ายธุรกิจออกไปเรื่อยๆ...จากรวยธรรมดาเป็นมหารวย หรืออภิมหาเศรษฐีในที่สุดทุกวันนี้ยังมี “รวยเร็ว” อีกแบบที่คุณบัณฑูรไม่ได้เอ่ยถึง แต่ในที่สุดเมื่อคนจับได้หรือความแตกก็เจ๊งเช่นกัน...นั่นก็คือความรํ่ารวยแบบ “สีเทา” บ้าง “สีดำ” บ้าง จากนักลงทุนผิดกฎหมายชาวจีน หรือจากตำรวจและข้าราชการไทยคอร์รัปชันที่เป็นข่าวใหญ่ในสื่อต่างๆเจอคุณ “ชูวิทย์” เข้า 2-3 หมัด หงายเก๋งหมดเลยจากรวยทำท่าจะยากจนโดนยึดทรัพย์เป็นแถวๆ...เห็นไหมล่ะ!“ซูม”"},
{"id": 537, "title": "\"สุนทร อรุณานนท์ชัย\" จัดงานมุทิตาจิตแก่ คุณหญิงแสงเดือน ณ นคร ในโอกาสวันเกิดครบ 96 ปี", "highlight": "@สุนทร-อารยา อรุณานนท์ชัย จัดงานมุทิตาจิตแก่ คุณหญิงแสงเดือน ณ นคร ในโอกาสวันเกิดครบ 96 ปี โดยมี ม.ร.ว.พร้อมฉัตร สวัสดิวัตน์, ศ.ดร.ม.ร.ว.ชิษณุสรร สวัสดิวัตน์, ภราดา ดร.บัญชา แสงหิรัญ และ ผศ.พรทิพย์ พุกผาสุข มาร่วมงานด้วย ที่ รร.แกรนด์ ฟอร์จูน วันก่อน.@", "content": "การตรวจสอบถ่วงดุลคือพื้นฐานประชาธิปไตยหนังสือพิมพ์ ไทยรัฐ ยักษ์ใหญ่สารพัดสีจำหน่ายมากที่สุดของประเทศ ฉบับประจำวันศุกร์ที่ 17 กุมภาพันธ์ 2566 \"ธนูเทพ\""},
{"id": 535, "title": "ศึกทรูโฟร์ยูมวยมันส์ เดชเพชรเก๋าเกมกว่าจะชนะเพชรนำโชค", "highlight": "เวทีมวยนานาชาติรังสิต จ.ปทุมธานี วันศุกร์ที่ 17 ก.พ. (วันนี้) เป็นรายการมวย ศึกทรูโฟร์ยู มวยมันส์ จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ ไปตามฝีมือดังนี้", "content": "ลมร้อน ส.รัตนารุ่งโรจน์ (ชนะคะแนน เพชรเอก ภ.หลักบุญ ที่รังสิต) มวยจังหวะเตะต่อยหมัด แทงเข่าปล้ำตีคล่องแต่เสียดสีเป็นรอง จะแพ้ เอกพิทักษ์ (มนุษย์หิน) วันดีทวีชัยพักยก 24 (แพ้คะแนนเพชรสีดำ ศิษย์เจริญทรัพย์ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดสนุก 101 ป.ตาต้า (ยวนบ้านแท่น) ภ.หลักบุญ (แพ้ทีเคโอ วีระสิงห์ เกียรติชัยยุทธ ยก 4 ที่รังสิต) มวย แข็งแกร่งเตะต่อยหมัดแทงเข่าปล้ำตีรุนแรงมีฮึดตลอด แต่จังหวะเป็นรองช้ากว่า จะแพ้ เอกอาวุธ (พันธุ์ดักษ์ รัตนบุรี) วันดีทวีชัยพักยก 24 (ชนะคะแนน วังพรม เดชสิงห์ใต้ ที่รังสิต) มวยจังหวะเตะต่อยหมัดแทงเข่า ปล้ำตีรุนแรงฉลาดกว่า 119 ป.เพชรจงรักษ์ไฟต์เตอร์ มวยไทย (ชนะทีเคโอ เพชรวานร นายกสร้อย ท.ต.เวียงยอง ยก 3 ที่รังสิต) มวยจังหวะฝีมือเตะต่อย หมัดแทงเข่าปล้ำตีรุนแรงฉลาดกว่า จะชนะ คลาสสิค (พุ่มพันธ์ม่วง) ลูกเจ้าแม่ไทรทอง (ชนะทีเคโอ ขุนสยาม (แหวนเพชรเล็ก) ส.ท.นิกร ยก 2 ที่รังสิต) มวยทรหดเตะต่อยหมัดแทงเข่าศอกปล้ำตีรุนแรงมีฮึด ตลอดแต่จังหวะฝีมือเป็นรอง 115 ป.เดชเพชร ว.สังข์ประไพ (แพ้คะแนน สุดหล่อ ส.จ.โต้งปราจีน ที่ปราจีนบุรี) มวยแข็งแกร่งเตะต่อยหมัดแทงเข่าศอก ปล้ำตีรุนแรงมีฮึดตลอดเก๋าเกมกว่า จะชนะ เพชรนำโชค ส.จ.โต้งปราจีน (ชนะคะแนน ก้องพยัคฆ์ (เงาพยัคฆ์ อบต.โนนทอง) โตราชทัณฑ์ ที่นนทบุรี) มวยบู๊ทรหด เตะต่อยหมัดแทงเข่าศอกปล้ำตีรุนแรงมีฮึดตลอดแต่กระดูกเป็นรองท้ายๆชนิดสนุก 116 ป.ชัย ศิษย์อาจารย์บี้"},
{"id": 530, "title": "ไข่ตุ๋นญาณ", "highlight": "ร้องเพลงมาตั้งแต่อายุได้ 2 ขวบ เป็นเด็กมหัศจรรย์ “บอร์น ทู บี” จนสามารถออกจากบ้านไปร้องเพลงเปิดหมวกในตลาดและข้างถนนในชุมชนได้", "content": "เขาร้องเพลงทุกแนว ทุกประเภท ทุกกระแสเสียงได้ งานทุกงานทุกวโรกาสในโรงเรียน, ในหมู่บ้าน, ทุกงานสาธารณะ, งานแต่ง, งานบวช, งานบุญ, งานโศก ขาว-ดำ, งานเฉลิมฉลองทุกรูปแบบ ฯลฯเพลงลูกกรุง ลูกทุ่ง สตริง หมอลำ เพลงแหล่ เพลงจีน เพลงสากล เคยร้องชนะเลิศได้รับรางวัล ถ้วยพระราชทานพระบาท สมเด็จพระเจ้าอยู่หัว และเคย ครองแชมป์มาสเตอร์คีย์-ลูกทุ่งเด็ก“เด็กชายไข่ตุ๋น-ญาณรินทร์ อื้อตระกูลชัย” วัย 11 ขวบ จากโรงเรียนช่องฟ้าซินเซิงวาณิชบำรุง อ.เมืองเชียงใหม่ ออดอ้อน “ปูปู๊” (ปาป๊า) ขอมาขึ้นประกวดบนเวทีเพลงเพราะโกลเด้น ซอง ซีซัน 5ด้วยเพลงเกริกกล้า “คีรีบูนบิน” เพลงรักเศร้าลึกของศิลปินรุ่นคุณปู่คุณทวด “อุดม เขียนเอี่ยม” งานเขียนเพลงสุดซาบซึ้งตรึงชีวิตของมหาบรมครู “พยงค์ มุกดา”ไข่ตุ๋นร้องครวญคร่ำร่ำหาได้ “ไพเราะสุดชีวิต” ชนิดที่ไม่อยากจะเชื่อได้เลยว่านี่คือการร้องของเด็กชายน้อยวัยเพียง 11 ขวบ แก้วเสียงพุ่งพร้องก้องกังวาน ทุกอักขระควบกล้ำคำร้องก้องอาจหาญ งดงามไปทุกถ้อยคำย้ำเอื้อน ไม่มีพลั้งพลาดแม้เพียงเศษเสียงเสี้ยวโน้ตสากคำ เป็นเสียงร้องที่ “แสนวิเศษ” สว่างโลกไสวแผ่นดินชื่อ “ไข่ตุ๋น” นี้ แม่ชีนางหนึ่งเป็นคนตั้งให้และให้คำทำนายไว้ว่า โตขึ้นมาเขาจะเป็นคนมีเกียรติยศชื่อเสียงก้องฟ้าเกริกไกรด้วยชื่อชื่อนี้ขอให้ “ไข่ตุ๋นญาณ” เด็กชายญาณรินทร์ อื้อตระกูลชัย จงเติบใหญ่เติบกล้าเติบโตขึ้นเป็น “นักร้องศิลปินผู้ยิ่งใหญ่” ของผืนแผ่นดินสยาม...ตลอดไกลตลอดกาล.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com"},
{"id": 526, "title": "อาลัยกัปตันทีมหมูป่า", "highlight": "ย้อนกลับไปวันที่ 23 มิ.ย.2561 หรือเมื่อ 5 ปีที่แล้ว ที่จังหวัดเชียงราย ได้มีเหตุการณ์ระดับโลกเกิดขึ้นเมื่อได้มีเด็กนักฟุตบอลและโค้ช 13 ชีวิตภายใต้ชื่อ “หมูป่า อะคาเดมี” เดินทางเข้าไปเที่ยวถ้ำหลวง ในวนอุทยานถ้ำหลวง–ขุนน้ำนางนอน ก่อนติดอยู่ในถ้ำเนื่องจากมีน้ำป่าไหลหลาก", "content": "กว่าจะนำทั้ง 13 ชีวิตออกมาได้ต้องใช้เวลารวมทั้งสิ้น 221 ชั่วโมง 41 นาที หรือเท่ากับ 17 วันเต็ม เพื่อช่วยชีวิตทั้งหมดออกมาได้ ซึ่งถือว่าเป็นปฏิบัติการกู้ภัยที่ซับซ้อนและยากลำบากที่สุดครั้งหนึ่งในโลก เมื่อทีมกู้ภัยต้องทำงานแข่งกับเวลาท่ามกลางสภาพภายในถ้ำที่มีความซับซ้อนจนต้องระดมนักดำน้ำที่เก่งที่สุดจากทั่วทุกมุมโลกมาผนึกกำลังหน่วยบัญชาการสงครามพิเศษทางเรือ หรือหน่วยซีล ช่วยเหลือออกมาได้ในที่สุดซึ่งปฏิบัติการครั้งนี้โด่งดังไปทั่วโลกจนได้นำไปทำเป็นภาพยนตร์และสารคดีออกมาฉาย มากมาย ขณะที่บรรดาสโมสรต่างๆทั่วโลกต่างก็ให้กำลังใจทั้ง 13 ชีวิตเนื่องจากทั้งหมดเป็นนักฟุตบอล และหลายสโมสรก็เชิญชวนทั้งหมดไปดูบอลถึงสนาม อาทิ แมนเชสเตอร์ ยูไนเต็ด และสุดท้ายทั้ง 13 หมูป่าก็ได้เดินทางไปชมฟุตบอลโลก 2018 รอบสุดท้ายอีกด้วยโดยเมื่อเวลาผ่านไปทั้ง 13 ชีวิตก็ได้กลับมาใช้ชีวิตของตัวเองตามปกติไม่ว่าจะเป็นเดินทางไปเรียนต่อและเล่นฟุตบอลกันเหมือนเดิมแต่หนึ่งในนักเตะของทีมหมูป่า อะคาเดมี อย่าง “น้องดอม” ดวงเพชร พรหมเทพ ในฐานะ กัปตันทีมหมูป่า ได้รับทุนการศึกษาโควตานักกีฬาฟุตบอลที่โรงเรียนวชิราลัย อำเภอสารภี จังหวัดเชียงใหม่ ต่อมาเข้ารับการคัดตัว และติดทีมเยาวชนฟุตบอลเชียงใหม่ก่อนที่ “ดวงเพชร” เดินตามความฝันก้าวแรกของตัวเองสู่การเป็นนักฟุตบอลอาชีพได้สำเร็จ หลังจากได้รับทุนการศึกษาในโครงการ Sport Education และมูลนิธิซิโก้ ของ “โค้ชซิโก้” เกียรติศักดิ์ เสนาเมือง ซึ่งได้มอบทุนการศึกษาไปเรียนที่ Brooke House College Football Academy ถึงเมืองเลสเตอร์เชียร์ ประเทศอังกฤษซึ่ง “ดอม” ดวงเพชร ก็เรียนและลงทำการฝึกซ้อมกับทาง Brooke House College Football Academy ได้ตามปกติก็ยังส่งข่าวคราวมาให้กับทางมูลนิธิซิโก้อย่างต่อเนื่องแต่ในเมื่อวันพุธที่ผ่านมามีข่าวร้ายออกมาว่า “ดอม” ดวงเพชร พรหมเทพ ได้เสียชีวิตลงที่ประเทศอังกฤษ เล่นเอาทุกคนช็อกไปตามๆกันกับการด่วน จากไปของ “น้องดอม” อดีตกัปตันทีมหมูป่า อะคาเดมีหลังจากมีข่าวออกมายังไม่ได้มีการระบุสาเหตุการเสียชีวิตอย่างแน่ชัด แต่ทาง “เดลี เมล” รายงานว่าพบเจ้าตัวได้รับบาดเจ็บที่ศีรษะในวันอาทิตย์ที่ 12 ก.พ. และได้ส่งตัวไปรักษาที่โรงพยาบาล ก่อนจะเสียชีวิตในเวลาต่อมาในช่วงบ่ายวันดังกล่าวทางด้านโฆษกตำรวจเลสเตอร์เชียร์ให้ข้อมูลว่า ก่อนเวลา 13.00 น. วันอาทิตย์ (12 ก.พ.) ไม่นาน ตำรวจได้ถูกเรียกไปที่โรงเรียนประจำในถนนเลสเตอร์ มาร์เกต ฮาร์เบอร์ โดยได้ส่งรถพยาบาลอีสต์มิดแลนด์สไปทันที มันเป็นเหตุการณ์เกี่ยวกับสวัสดิภาพของนักเรียน เด็กชายอายุ 17 ปีถูกนำตัวส่งโรงพยาบาล แต่เขาได้เสียชีวิตแล้ว การเสียชีวิตของเด็กชายคนดังกล่าวไม่มีเหตุการณ์น่าสงสัยและจะมีการเตรียมพร้อมสำหรับการชันสูตรศพต่อไปหลังจากทราบข่าวบรรดาเพื่อนร่วมทีมหมูป่า อะคาเดมี และครอบครัว รวมถึงทุกฝ่ายที่เกี่ยวข้องกับ “น้องดอม” ได้แสดงความเสียใจกันอย่างล้นหลามแสดงให้เห็นถึงความรักของทุกคนที่มีต่ออดีตกัปตันหมูป่ารายนี้ทาง “มะระหวาน” และกราวกีฬาไทยรัฐ ขอแสดงความเสียใจกับครอบครัวของ “น้องดอม” ดวงเพชร พรหมเทพ ณ ที่นี้ด้วย.มะระหวาน"},
{"id": 533, "title": "การท่าเรือ เอฟซี ครองอันดับ 1 ในใจแฟนๆที่คนติดตามผลงานและเชียร์มากที่สุด", "highlight": "Every pain gives a lesson, and every lesson changes a person ทุกๆความเจ็บปวดมักจะให้บทเรียน และทุกๆ บทเรียนมักจะทำให้คนเปลี่ยนแปลง", "content": "ซุปเปอร์ โบว์ล ครั้งที่ 57 จบลงด้วยชัยชนะของ แคนซัสซิตี้ ชีฟส์ เหนือ ฟิลาเดลเฟีย อีเกิลส์ 38-35 แบบสนุกสูสีที่สุดในรอบหลายๆปี โดยที่ MVP ของปีนี้คือ แพทริค มาโฮล์ม ได้ทำลายล้างหลายเรื่องราวที่ถือกันว่าเป็นความ อาถรรพณ์ ของ ซุปเปอร์โบว์ล นำทีมเป็นแชมป์ได้ถึง 2 สมัยภายในเวลา 4 ปีมหาวิทยาลัยเกษมบัณฑิต ทำโพลสำรวจสโมสรใน ไทยลีก ที่คนติดตามผลงาน และ เชียร์มากที่สุดคือ การท่าเรือ เอฟซี รองลงมาเป็น บุรีรัมย์ ยูไนเต็ด, บีจี ปทุม ยูไนเต็ด และ ทรู แบงค็อก ยูไนเต็ด ตามลำดับ ย่อมเป็นเครื่องชี้วัดความ ป๊อปปูลาร์ ของ “นางฟ้า” นวลพรรณ ล่ำซำ ในฐานะประธานสโมสรและพ่วงตำแหน่งผู้จัดการทีมชาติไทยเข้าไปด้วย แบบปฏิเสธไม่ได้ผลสำรวจโพลที่ออกมานี้ ถือว่ามา ถูกที่ถูกเวลา พอดี เพราะก่อนหน้านี้ไม่กี่วัน “มาดามแป้ง”เพิ่งจะโพสต์ในเฟซบุ๊กว่า ขอให้ตัดสินให้ยุติธรรม อัดอั้นและเศร้าใจ ทุกคนก็มีหัวใจ บ่งบอกถึงความ เหลืออด ใน การทำหน้าที่ ของ ผู้ตัดสิน ก็ได้แต่หวังว่าตอนนี้คงจะผ่อนคลายและมี กำลังใจ ขึ้นอีกอักโข สู้ต่อไปเวลานี้มีแต่เสียงบ่นแสดง ความคลางแคลงใจ ของบรรดา โค้ช หรือ เจ้าของทีม เกี่ยวกับพฤติกรรม ของผู้ตัดสิน โดยเฉพาะมักจะเกิดขึ้นในเกมที่เตะกับ บางทีม ใน ไทยลีก เท่านั้น เรื่องนี้ก็ต้องฝากความหวังไว้กับผู้บริหารสมาคมกีฬาฟุตบอลฯ และของ บ.ไทยลีก ว่าจะแก้ไขปัญหาที่ทำลายความน่าเชื่อถือนี้ได้อย่างไรไทยลีก 1 วันนี้มีเตะคู่เดียว ทีมอันดับ 2 ทรู แบงค็อกไปเยือน ราชบุรี เอฟซี ทีมอันดับ 4 ส่วนเสาร์อาทิตย์มีเตะหลายคู่ แต่ที่น่าดูน่าจะเป็นคู่ของ ชลบุรี เอฟซี ที่เตะในบ้านกับ เมืองทอง ยูไนเต็ด ทีมที่เกือบจะเอาชนะ บุรีรัมย์ ยูไนเต็ด ว่าที่ ทีมแชมป์ไร้พ่าย ในฤดูกาลนี้เมื่อวันก่อน คอบอลไทยติดตามชมกันได้“วีเออาร์”klookwongnai@gmail.com"},
{"id": 523, "title": "คุณหนูสู้งาน", "highlight": "เข้ามาทำงานกับธุรกิจของครอบครัว “เดอะมอลล์กรุ๊ป” ได้กว่า 9 เดือนเศษ อิทธิฤทธิ์ รัตนทารส อัมพุช ผู้ช่วยผู้จัดการทั่วไป สายงานเช่าซื้อและพัฒนาธุรกิจ ก็ถูก คุณป้าแอ๊ว-ศุภลักษณ์ อัมพุช ส่งไปช่วยโปรเจกต์ใหญ่ ทั้ง “เอ็มสเฟียร์” จิ๊กซอว์ตัวสุดท้ายแห่งอาณาจักร THE EM DISTRICT ซึ่งจะเปิดปลายปีนี้ และ “Bangkok Mall” ศูนย์การค้าที่ใหญ่ที่สุดในประเทศไทยด้วยพื้นที่ 1 ล้านตารางเมตร ที่คาดว่าจะเปิดให้บริการบางส่วนในปี 2567", "content": "คุณจีน-อิทธิฤทธิ์เล่าว่า งานที่ทำคือต้องเจรจากับพาร์ตเนอร์ที่มาเช่าพื้นที่ เฉพาะ โปรเจกต์ “เอ็มสเฟียร์” บอกได้เลยว่า ฮือฮา แน่นอน เพราะพาร์ตเนอร์เป็นเบอร์ใหญ่ ที่เกือบทั้งหมดยังไม่เคยมาปักหมุดหมายในประเทศไทย ยกตัวอย่างที่พอพูดได้คือ ร้านฟาสต์ฟู้ดดังจากนิวยอร์ก SHAKE SHACK แม้สาขาแรกจะอยู่เซ็นทรัลเวิลด์ แต่สาขา 2 อยู่ที่เอ็มสเฟียร์เป็นแน่แท้ คุณจีนวัย 25 ปี เล่าว่า เสร็จจากเอ็มสเฟียร์จะไปลุยโปรเจกต์ Bangkok Mall ทางฝั่งตะวันออกของกรุงเทพฯต่อ เพราะเดอะมอลล์ยังไม่มีแลนด์มาร์กแถวนั้น จะไปทั้งทีจึงหอบโปรเจกต์ใหญ่บิ๊กบึ้มไปลุย อีกหน่อยกรุงเทพฯฝั่งตะวันออกจะเป็นยุทธศาสตร์สำคัญเชื่อมต่ออภิมหา โปรเจกต์ “โครงการพัฒนาระเบียงเศรษฐกิจพิเศษภาคตะวันออก” หรืออีอีซี กำลังซื้อมามืดฟ้ามัวดินแน่เห็นหน้าคุณหนูสู้งานวัยละอ่อนอย่างคุณจีนแล้ว ที่มามืดฟ้ามัวดิน คงจะเป็นลูกค้าสาวๆเข้าแถวรอหัวกระไดไม่แห้งเป็นแน่."},
{"id": 519, "title": "ปิดคดีปล้นปั๊มน้ำมัน", "highlight": "เดือน ม.ค. ตำรวจกองปราบปราม รับเรื่องร้องเรียนจากบริษัทปั๊มน้ำมัน PT ว่ามีคนร้ายก่อเหตุงัดตู้เซฟปั๊มน้ำมัน PT สาขาต่างๆในพื้นที่ 14 จังหวัด ภาคอีสาน 32 แห่ง ได้เงินไปรวมกว่า 2 ล้านบาท บางแห่งที่กลุ่มคนร้ายก่อเหตุใช้อาวุธปืนจี้ข่มขู่ รปภ.ด้วย", "content": "เป็นการกระทำที่อุกอาจไม่เกรงกลัวกฎหมาย คิดว่าไม่มีใครจับได้ ไม่มีใครทำอะไรได้หลังรับเรื่อง พล.ต.ท.จิรภพ ภูริเดช ผบช.ก. สั่ง พล.ต.ต.มนตรี เทศขัน ผบก.ป. พ.ต.อ.วิวัฒน์ จิตโสภากุล ผกก.3 บก.ป. นำกำลังตำรวจกองปราบปรามลงพื้นที่ร่วมสืบสวนกับตำรวจท้องที่ตำรวจได้ข้อมูลหลายส่วนพบว่า กลุ่มคนร้ายวางแผนเตรียมการมาเป็นอย่างดี ใช้อุปกรณ์ในการงัดแงะอย่างชำนาญ สวมหมวกกันน็อกอำพรางใบหน้า ใส่ถุงมือ ไม่ทิ้งร่องรอยลายนิ้วมือแฝงหรือแม้แต่แสงเงาให้ “กล้องวงจรปิด” จับภาพขณะที่คนร้ายลงมือก่อเหตุได้แม้แต่เสี้ยววินาทีเดียวคนร้ายมักเลือกลงมือก่อเหตุทุกคืนวันศุกร์ เสาร์ และอาทิตย์ มีการลาดตระเวนดูลาดเลาปั๊มน้ำมันแต่ละแห่งก่อนจะวางแผนลงมือก่อเหตุ ชุดสืบสวนเชื่อว่าเป็นฝีมือคนใน เพราะรู้ขั้นตอนการเก็บเงินของทางปั๊ม และรู้ระบบการรักษาความปลอดภัยภายในปั๊มมาเป็นอย่างดีตำรวจกองปราบฯไม่ละความพยายาม ใช้วิชาการสืบสวน แกะรอยทุกเส้นทางที่เกี่ยวข้องพบหลักฐานชิ้นสำคัญรถคันที่ใช้ก่อเหตุจากภาพวงจรปิดตามถนนเส้นทางต่างๆบริเวณใกล้เคียงจุดเกิดเหตุแต่ละแห่ง นำมาสู่การสืบสวนขยายผลทราบว่าผู้ก่อเหตุตัวจริงคือ น.ส.ภูสนิสา ประเสริฐสังข์ อายุ 26 ปี ผู้จัดการปั๊มน้ำมัน PT สาขายโสธร และ นายมารุต อัคฮาดศรี อายุ 33 ปี ตำรวจหาหลักฐานขอหมายจับก่อนที่ พล.ต.ท.จิรภพ ส่งชุดปฏิบัติการพิเศษ “หนุมาน” มาสนับสนุนชุดกองปราบปราม นำโดย พ.ต.อ.วิวัฒน์ จิตโสภากุล ผกก.3 บก.ป. พ.ต.ท.สุริยศักดิ์ จิราวัสน์ รอง ผกก.3 บก.ป. พ.ต.ท.ศราวุธ ทองน้อย พ.ต.ท.รัฐมนตรี พันชูกลาง พ.ต.ท.ณัฐดนัย สีแข่ไตร สว.กก.3 บก.ป. นำหมายค้นศาล จ.ร้อยเอ็ดเข้าตรวจค้นพื้นที่เป้าหมาย 2 จุด ในพื้นที่ จ.ร้อยเอ็ด จับ นายมารุต และ น.ส.ภูสนิสาสองผู้ต้องหาตามหมายจับศาล จ.ร้อยเอ็ด ข้อหา “ร่วมกันลักทรัพย์ในเคหสถานเวลากลางคืนโดยทำลายสิ่งกีดกั้นสำหรับคุ้มครองบุคคลหรือทรัพย์ และใช้ยานพาหนะเพื่อสะดวกแก่การกระทำผิดหรือการพาทรัพย์นั้นไป” ปิดฉากโจรสองผัวเมียตระเวนลักทรัพย์ปั๊มภาคอีสานโจรที่คิดว่าเก่งแค่ไหน แต่ไม่รอดฝีมือตำรวจสอบสวนกลาง. "},
{"id": 518, "title": "ปรับพอร์ตรับมือเศรษฐกิจถดถอย", "highlight": "ปี 2566 หรือปีกระต่ายทอง หลายคนคาดหวังว่า เศรษฐกิจปากท้องจะดีขึ้นหลังสถานการณ์โควิดคลี่คลาย และไทยเปิดประเทศต้อนรับการท่องเที่ยว แต่เศรษฐกิจหลายประเทศส่งสัญญาณถดถอย", "content": "การลงทุนปีนี้ นักลงทุนจึงต้องมีความรอบคอบและระมัดระวังมากขึ้น โดยล่าสุดเว็บ SETINVESTNOW ได้เผยแพร่บทความ “จัดพอร์ตลงทุนต้อนรับเศรษฐกิจถดถอย”โดยมองว่าปี 2566 จะเป็นปีแห่งการเปลี่ยนผ่านเข้าสู่ยุค “ดอกเบี้ยสูง เศรษฐกิจผันผวนมากขึ้น” โดยการเติบโตของเศรษฐกิจจะมีความแตกต่างกัน (Divergence) ระหว่างประเทศพัฒนาแล้วกับประเทศกำลังพัฒนา โดยเศรษฐกิจของประเทศพัฒนาแล้วจะเกิดภาวะถดถอยอย่างอ่อนๆจากการปรับขึ้นดอกเบี้ยนโยบายขณะที่อัตราเงินเฟ้อ ซึ่งปีที่ผ่านมาได้ทำจุดสูงสุดไปแล้วและกำลังเริ่มปรับลดลงอย่างค่อยเป็นค่อยไป ส่วนอัตราดอกเบี้ยนโยบายนั้น ด้วยภาวะเงินเฟ้อที่ลดลงในแต่ละประเทศไม่เท่ากันโดยประเทศพัฒนาแล้วยังจำเป็นต้องปรับขึ้นดอกเบี้ยนโยบายในอัตราที่สูงกว่าประเทศกำลังพัฒนา ทำให้เกิดภาวะเศรษฐกิจถดถอย ผลที่ตามมา คือ ต้องปรับลดอัตราดอกเบี้ยนโยบายและผ่อนคลายนโยบายการเงินในช่วงครึ่งหลังของปี ดังนั้น ภาพรวมปีนี้น่าจะเป็นทั้งปีที่มี “ความหวัง” และ “ความจริง” โดยความหวังคือ “อัตราเงินเฟ้อและอัตราดอกเบี้ย” จะไม่ปรับขึ้นรุนแรง และ “การเปิดประเทศของจีน” จะช่วยให้เศรษฐกิจโลกฟื้นตัว ส่วนความจริงน่าจะเป็นผลของการปรับขึ้นอัตราดอกเบี้ยนโยบายและมาตรการต่างๆในช่วง COVID–19 ที่อาจทำให้เศรษฐกิจชะลอตัวสำหรับเศรษฐกิจไทยคาดว่าจะเติบโตในครึ่งแรกของปีและจะชะลอตัวในครึ่งปีหลังเพราะเศรษฐกิจโลกชะลอตัวทำให้ส่งออกได้ลดลง การลงทุนภาคเอกชนและการใช้จ่ายภาครัฐก็อ่อนแรงลง แต่ปัจจัยที่ขับเคลื่อนเศรษฐกิจไทยให้เติบโตได้คือการท่องเที่ยวและการบริโภคภาคเอกชนส่วนสินทรัพย์ที่น่าลงทุนปีนี้ มองว่า การลงทุนตราสารหนี้จะดีขึ้น ซึ่งจากสถิติปี 2523-2563 พบว่าตราสารหนี้ให้ผลตอบแทนเฉลี่ยสูงสุดในช่วงที่อัตราดอกเบี้ยนโยบายผ่านจุดสูงสุด โดยพันธบัตรรัฐบาลให้ผลตอบแทนดีกว่าหุ้นกู้ในช่วงที่เศรษฐกิจถดถอย คำแนะนำ คือ หากสนใจลงทุนหุ้นกู้ให้เน้นอันดับความน่าเชื่อถือระดับที่ลงทุนได้ (Investment Grade) อายุ 3-5 ปี ส่วนพันธบัตรรัฐบาลก็สามารถลงทุนอายุยาวได้ เช่น 10 ปีหุ้นไทยแนะนำลงทุนหุ้นกลุ่ม Domestic Play ที่ได้ประโยชน์จากการฟื้นตัวของเศรษฐกิจภายในประเทศ และหุ้นที่ได้ประโยชน์จากการเปิดประเทศของจีน ขณะที่ตลาดหุ้นจีนและเอเชียก็ได้แรงหนุนจากการเปิดประเทศและการฟื้นตัวของเศรษฐกิจจีนเช่นกัน ขณะที่นโยบายการเงินที่ตึงตัวน้อยกว่าสหรัฐอเมริกาและยุโรป ดังนั้น ให้เน้นลงทุนหุ้นที่ได้ประโยชน์จากการเปิดประเทศของจีนและหุ้นที่เกี่ยวกับการบริโภค!!สำหรับนักลงทุนมือใหม่ที่อยากวิเคราะห์ภาพรวมเศรษฐกิจแบบง่ายๆ เพื่อจับทิศทางการลงทุนและค้นหาหุ้นเด็ด สามารถเข้าไปเรียนรู้ผ่าน e-Learning หลักสูตร “Macro Analysis” ของตลาดหลักทรัพย์ฯ ได้ฟรี ลองไปเพิ่มพูนความรู้กันนะคะ!คุณนายพารวย"},
{"id": 517, "title": "นโยบายประชานิยมต้องแก้จนได้", "highlight": "พรรคการเมืองที่เร่งออกนโยบายหาเสียง ลด แลก แจก แถม แบบฉบับของ ประชานิยม มีการออกมาแสดงความเห็นที่ไม่ค่อยจะเห็นด้วยจากภาครัฐและภาคเอกชนห่วงจะกระทบกับการเงินการคลังของประเทศในอนาคต งบประมาณของประเทศที่จัดอยู่ในประเภทขาดดุลติดต่อกันนับสิบปีไม่เป็นผลดีกับเครดิตของประเทศเท่าไหร่ การนำเงินงบประมาณในอนาคต เช่นงบประมาณผูกพันข้ามปีมาใช้มากๆ ถ้าวางแผนการหาเงินเข้าประเทศไม่ดีหรือเกิดอุบัติเหตุขึ้นระหว่างทางจะนำประเทศไปสู่จุดเสี่ยงของระบบการเงินการคลัง อย่าประมาทไป การบินไทย สายการบินแห่งชาติ ยังต้องเข้าแผนล้มละลายมาแล้ว", "content": "อ่านบทความของ ศ.ดร.นฤมล ภิญโญสินวัฒน์ อดีต รมช.แรงงาน ในการสะท้อนมุมมองถึงการแก้ปัญหาความยากจน ที่ส่วนใหญ่จะเป็นเกษตรกร แรงงาน อาชีพรับจ้าง ซึ่งสาเหตุส่วนใหญ่อยู่ที่การจัดการเรื่องของทรัพยากรน้ำและที่ดิน ที่ทำกินและ สวัสดิการที่เหมาะสมการจัดสวัสดิการถูกฝาถูกตัวในการสร้างงานสร้างอาชีพ เป็นที่มาของรายได้ และการดำรงชีพนำไปสู่กลไกของการขจัดความยากจน สวัสดิการความจำเป็นในการดำรงชีวิต หนีไม่พ้นเรื่องของการศึกษาและสาธารณสุข จุดเริ่มต้นที่จะสร้างคุณภาพชีวิตให้ดีขึ้นและสามารถสร้างโอกาสในการแข่งขันได้ อาทิ การพัฒนาฝีมือแรงงานให้ตรงความต้องการของตลาดแรงงาน การสร้างหลักประกันสุขภาพ และไม่ควรจัดระบบสวัสดิการแบบหว่านแห หรือเหวี่ยงแห แต่ควรจะจัดให้ตรงกับความต้องการของแต่ละสาขาอาชีพ จึงจะเกิดประโยชน์สูงสุดเริ่มจากเดือดร้อนมากที่สุดขึ้นไปจนถึงเดือดร้อนน้อยที่สุด เพราะจะทำให้ ระบบสวัสดิการ มีประสิทธิภาพมากที่สุด ซึ่งต้องลงไปในรายละเอียดของแต่ละระดับของการดำรงชีวิต เช่น คนในเมืองมีรายได้เฉลี่ย 1 แสนบาทต่อปี ถือว่าไม่เข้าข่ายที่จะได้รับ บัตรสวัสดิการแห่งรัฐ ทั้งๆที่ต้องแบกรับค่าใช้จ่ายมากกว่าคนที่อยู่ในต่างจังหวัด ถึงแม้จะมีรายได้น้อยกว่าก็ไม่เดือดร้อนเพราะมีรายจ่ายที่ต่ำกว่า ดังนั้น จึงไม่ควรนำรายรับมาพิจารณาอย่างเดียว แต่จะต้องนำรายรับ รายจ่าย และภาระต้นทุนการรับผิดชอบของแต่ละสาขาอาชีพมาประกอบการพิจารณาด้วย เช่น คนต่างจังหวัดอาจไม่มีค่าใช้จ่ายในการเดินทางแต่ละวันหรือใช้เงินในการเดินทางน้อยกว่า แต่คนในเมืองที่ต้องขึ้นรถเมล์ รถไฟฟ้า มอเตอร์ไซค์รับจ้าง ซึ่งมากกว่ารายรับที่ได้รับในแต่ละวันอยู่แล้วเพราะฉะนั้น นโยบายประชานิยม จะต้องลงในรายละเอียดและสามารถนำมาปฏิบัติได้ด้วย เช่น กลุ่มเกษตรกรควรจะแก้อย่างไร ผู้ใช้แรงงานควรจะแก้อย่างไร กลุ่มแรงงานก็ยังประกอบด้วยกลุ่มแรงงาน กลุ่มลูกจ้างนอกระบบ คนงานต่างด้าวที่ต้องพิจารณาตามข้อเท็จจริงด้วย ประเทศไทยมีจำนวนเกษตรกรมากถึง 25 ล้านคน หรือร้อยละ 40 ของประชากร แต่รายได้เฉลี่ยต่ำกว่าสาขาอาชีพอื่น คือมีรายได้เฉลี่ยประมาณ 5,000 บาทต่อเดือน ขณะที่นอกภาคการเกษตร มีรายได้เฉลี่ย 16,000 บาทต่อเดือน เกษตรกรมีที่ทำกินของตัวเอง 1-10 ไร่ ร้อยละ 40 อีกร้อยละ 8 ที่ยังไม่มีที่ทำกิน เป็นประชานิยม ที่ยังโง่ จน เจ็บ.หมัดเหล็กmudlek@thairath.co.th"},
{"id": 516, "title": "บุหรี่ไฟฟ้าผิดกฎหมาย", "highlight": "ปล่อยให้ชาวบ้านงงกับเรื่องบุหรี่ไฟฟ้ามาพักใหญ่ ในที่สุดหน่วยงานที่เกี่ยวข้องเริ่มตื่น มาร่วมประชุมสรุปข้อมูลให้ชัด?", "content": "สำนักงานคณะกรรมการคุ้มครองผู้บริโภค (สคบ.) กรมศุลกากร กรมการค้าต่างประเทศ กรมควบคุมโรค และสำนักงานตำรวจแห่งชาติ (ตร.) แถลงสร้างความเข้าใจการบังคับใช้กฎหมายบุหรี่ไฟฟ้าสรุประเบียบข้อกฎหมายที่บังคับใช้ ประกอบด้วย คำสั่ง สคบ.ที่ 9/2558 เรื่องห้ามขายหรือห้ามให้บริการสินค้าบารากู่ บารากู่ไฟฟ้า หรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้า หรือบุหรี่ไฟฟ้า เนื่องจากมีสารเคมีอันตรายต่อร่างกายหลายชนิด รวมทั้งโลหะหนักที่เป็นสารก่อมะเร็งเป็นอันตรายต่อสุขภาพผู้ใดขายหรือให้บริการมีความผิดตาม พ.ร.บ.คุ้มครองผู้บริโภค (ฉบับที่ 4) 2562 มีโทษจำคุกไม่เกิน 3 ปี หรือปรับไม่เกิน 600,000 บาท หรือทั้งจำทั้งปรับกรณีผู้นำเข้าบุหรี่ไฟฟ้ามีความผิดตามประกาศกระทรวงพาณิชย์ เรื่องกำหนดให้บารากู่ บารากู่ไฟฟ้า หรือบุหรี่ไฟฟ้า เป็นสินค้าที่ต้องห้ามนำเข้า มีโทษจำคุกไม่เกิน 10 ปี หรือปรับ 5 เท่าของราคาสินค้า หรือทั้งจำทั้งปรับนอกจากนั้น ยังเป็นความผิดตาม พ.ร.บ.ศุลกากร 2560 มาตรา 244 มีโทษจำคุกไม่เกิน 10 ปี หรือปรับไม่เกิน 500,000 บาท หรือทั้งจำทั้งปรับ กรณีผู้ครอบครองหรือรับไว้ซึ่งบุหรี่ไฟฟ้ามีความผิดฐานช่วยซ่อนเร้น ช่วยจำหน่าย ช่วยพาเอาไปเสีย ซื้อ หรือรับไว้โดยประการใดซึ่งของอันตนรู้ว่าเข้ามาในราชอาณาจักรโดยยังมิได้ผ่านพิธีการศุลกากร ตามมาตรา 246 วรรคหนึ่ง พ.ร.บ.ศุลกากร มีโทษจำคุกไม่เกิน 5 ปี หรือปรับเป็นเงิน 4 เท่า หรือ ทั้งจำทั้งปรับสคบ.จะดำเนินคดีผู้ลักลอบจำหน่าย หรือให้บริการบุหรี่ไฟฟ้า บารากู่หรือบารากู่ไฟฟ้าทุกรายงานนี้ พล.ต.ท.ไตรรงค์ ผิวพรรณ ผบช.กมค. ย้ำว่า พล.ต.อ. ดำรงศักดิ์ กิตติประภัสร์ ผบ.ตร. กำชับให้เร่งรัดกวาดล้างจับกุม เน้นไปที่ผู้ค้าผู้จำหน่ายบุหรี่ไฟฟ้ากรณีตำรวจพบผู้สูบบุหรี่ จำหน่าย หรือครอบครอง สามารถจับกุมและบังคับใช้กฎหมายได้ทันทีสรุปว่าตำรวจจับบุหรี่ไฟฟ้าได้นะจ๊ะ อย่าละเว้น.สหบาท"},
{"id": 514, "title": "สหรัฐฯ กุเรื่องเก่ง", "highlight": "ทุกครั้งที่ชาวโลกรู้เรื่องเลวร้ายของสหรัฐฯ สหรัฐฯก็จะกุข่าวมากลบ เรื่องคลาสสิกที่เปิดฟ้าส่องโลกเล่ามาตลอด 26 ปีที่รับใช้ในหน้า 2 ของหนังสือพิมพ์ไทยรัฐ ก็คือเรื่องเรือมายาเกซที่ประธานาธิบดีฟอร์ดสั่งให้กองทัพเรือและอากาศยึดเรือมายาเกซที่ว่างเปล่าและโจมตีเกาะตัง กัมพูชา เมื่อ 14 พฤษภาคม 1975 ทำให้เขมรแดงเสียเรือไป 3 ลำ เครื่องบิน 17 ลำ คลังน้ำมันของกัมพูชาพัง สหรัฐฯเสียทหารจากการรบไป 15 นาย และเสียอีก 23 นาย จากเฮลิคอปเตอร์ตกในกัมพูชา", "content": "ตอนนั้นไม่มีความจำเป็นที่สหรัฐฯจะต้องโจมตีกัมพูชาเลย แต่เพราะตอนนั้นประธานาธิบดีฟอร์ดประกาศนิรโทษกรรมให้อดีตประธานาธิบดีนิกสัน คนอเมริกันโกรธมาก คะแนนนิยมของฟอร์ดต่ำเตี้ยเรี่ยดิน พอฟอร์ดประกาศว่าสหรัฐฯอันทรงเกียรติของเรากำลังต่อสู้กับกัมพูชา กัมพูชาทำให้ทหารของเราตายไปทั้งสิ้น 38 นาย เท่านั้นเองครับ คนอเมริกันลุกฮือ โกรธเกลียดเขมร และหันไปหนุนประธานาธิบดีฟอร์ด ทำให้ประธานาธิบดีฟอร์ดได้รับความนิยมกลับคืนมาเหมือนเดิมซีมัวร์ เฮิร์ช นักข่าวสืบสวนชาวอเมริกันที่ได้รับการยอมรับจากคนทั้งโลก เคยรับรางวัล Polk Award 5 ครั้ง George Orwell Award และ Pulitzer Prize รางวัลละ 1 ครั้ง ออกมาเปิดเผยเมื่อ 8 กุมภาพันธ์ 2023 ว่าระหว่างการซ้อมรบ BALTOPS 22 ของนาโตเมื่อมิถุนายน 2022 ทหารนอร์เวย์นำทีมดำน้ำอเมริกันไปวางระเบิดท่อส่งก๊าซนอร์ด สตรีมจากรัสเซียไปเยอรมนี และอีก 3 เดือนต่อมา นอร์เวย์ก็หย่อนทุ่นต่อต้านเรือดำน้ำแบบโซนาร์จากเครื่องบินทหารไปจุดชนวน เมื่อท่อนอร์ด สตรีมระเบิดแล้ว สหรัฐฯและกลุ่มประเทศนาโต ก็โยนขี้ไปที่รัสเซีย โหมกระพือข่าวว่ารัสเซียทำลายท่อส่งก๊าซของตนเองเพื่อใช้เป็นข้ออ้างในการไม่ส่งก๊าซไปยุโรป หลังจากนั้นสหรัฐฯก็ส่งก๊าซไปขายในยุโรปในราคาสูงปรี๊ด และได้กำไรมหาศาล เฮิร์ชเปิดเผยเรื่องสหรัฐฯระเบิดท่อก๊าซของรัสเซียเมื่อ 8 กุมภาพันธ์ อีก 2 วันต่อมาคือ 10 กุมภาพันธ์ ประธานาธิบดีไบเดนก็ออกคำสั่งให้เครื่องบินขับไล่ยิงวัตถุที่บินอยู่ในระดับสูงเหนือท้องฟ้าอลาสกา โดยบอกว่าวัตถุดังกล่าวเป็นภัยคุกคามต่อความปลอดภัยของเครื่องบินพลเรือน พอถึง 11 กุมภาพันธ์ รัฐบาลแคนาดาก็ออกมาบอกว่าตนสั่งให้เครื่องบินขับไล่ F-22 ทำลายวัตถุปริศนาที่ลอยตัวอยู่เหนือดินแดนยูคอน 12 กุมภาพันธ์ ก็มีการโหมข่าวทั้งในสหรัฐฯและแคนาดาว่าวันนี้มีวัตถุต้องสงสัยลอยอยู่เหนือทะเลสาบฮูรอน โดยวัตถุลึกลับมีรูปทรงแปดเหลี่ยมข่าวนี้ดังกลบข่าวที่สหรัฐฯร่วมมือกับนอร์เวย์ระเบิดท่อก๊าซนอร์ด สตรีมของรัสเซีย สื่อมวลชนทั้งหลายก็หันเหการรายงานข่าวไปในเรื่องวัตถุไม่สามารถระบุเอกลักษณ์ในท้องฟ้าเหนืออเมริกาเหนือ และเกี่ยวกับบอลลูนสอดแนมของจีน คนที่ตามข่าวต่างประเทศอย่างพวกเราก็มีความเข้าใจเหมือนกันว่า สหรัฐฯสร้างข่าวนี้เพื่อกลบข่าวที่ตัวเองก่ออาชญากรรมวางระเบิดท่อนอร์ด สตรีม ความเข้าใจของเราตรงกันกับความเห็นของนายเอ็ดเวิร์ด สโนว์เดน อดีตเจ้าหน้าที่สำนักงานความมั่นคงแห่งชาติของสหรัฐฯที่ออกมาให้ข่าวเมื่อ 13 กุมภาพันธ์ 2023 ว่าข่าวเอเลี่ยนหรือมนุษย์นอกโลกเป็นการสร้างขึ้นมาเพื่อเบี่ยงเบนความสนใจเรื่องงบประมาณและเหตุระเบิดท่อลำเลียงก๊าซนอร์ด สตรีม เมื่อรัฐบาลอเมริกันออกแบบเสร็จก็ส่งข่าวนี้ไปให้นักข่าวสายความมั่นคงแห่งชาติสหรัฐฯจัดการขยายต่อแต่เมื่อมีการถามเกี่ยวกับเรื่องวัตถุบินได้ปริศนาทั้ง 3 ลำ กับเศษซากที่อาจจะเก็บกอบกู้ได้ พวกข้าราชการกลาโหมและที่ปรึกษาจากทำเนียบขาวก็อึกอัก กึกกัก ไม่มีใครตอบได้ นายแรนด์ พอลล์ วุฒิสมาชิกสหรัฐฯและคณะกรรมาธิการด้านความมั่นคงแห่งมาตุภูมิของสภาคองเกรสเรียกร้องให้กระทรวงกลาโหมและประธานาธิบดีไบเดนออกมาแถลงความจริงในเรื่องนี้ข่าวที่เกิดขึ้นในโลก จำนวนไม่น้อยที่ถูกสร้างและมีการบริหารจัดการอย่างเป็นระบบเพื่อใช้ปฏิบัติการจิตวิทยา บรรดาไอ้ปื๊ดทั้งหลายที่ไม่มีสติปัญญาและมีประสบการณ์พอเพียงก็กระโดดงับมากระจายขยายข่าวโจมตีศัตรูของสหรัฐฯกันใหญ่.นิติการุณย์ มิ่งรุจิราลัยsonglok1997@gmail.com"},
{"id": 531, "title": "พัฒนาตัวเอง", "highlight": "ทักษะเป็นเรื่องที่พัฒนากันได้จากเทคนิคต่างๆ เพจ “วิ่งไหนกัน ปั่นไหนดี” แนะนำนักวิ่งที่อยากพัฒนาศักยภาพของตัวเองเอาไว้ ลองอ่านกันดู 3 เทคนิค วิธีพัฒนาการวิ่ง", "content": "ความเหนื่อยล้าและความอ่อนเพลีย เปรียบเสมือนยอดเขาสูงชันที่ปิดกั้นการพัฒนาร่างกายจากการวิ่ง วิธีที่ง่ายที่สุดในการกำจัดยอดเขานี้ออกไปคือ “การเพิ่มประสิทธิภาพของร่างกาย” ด้วยเทคนิคต่อไปนี้ครับ#เพิ่มความถี่ให้สูงขึ้นเริ่มแรกให้เราวิ่ง 3 ครั้งต่อสัปดาห์ เมื่อเริ่มชินกับอาการเหนื่อยแล้ว ให้ปรับเพิ่มจำนวนครั้งขึ้น อาจจะเป็น 5-6 ครั้งต่อสัปดาห์ก็ได้ วิธีนี้จะส่งผลให้กล้ามเนื้อเกิดการปรับตัว และช่วยลดโอกาสเสี่ยงต่อการบาดเจ็บของกล้ามเนื้อได้ นอกจากนั้นแล้ว ยังเพิ่มขีดความสามารถในการวิ่งขึ้นไปอีกด้วย#เพิ่มระยะทางการวิ่งการเพิ่มระยะทางการวิ่งในทุกๆสัปดาห์เป็นการเพิ่มความสามารถให้วิ่งได้ไกลมากขึ้น และทำให้เรารู้สึกเหนื่อยน้อยลงได้ ระยะทางช่วงแรกอาจตั้งไว้ที่ 24-32 กม.ต่อสัปดาห์ เมื่อวิ่งด้วยระยะทางประมาณนี้ไปสักระยะหนึ่งจนรู้สึกชินแล้ว ให้เพิ่มเป็น 48-64 กม.ต่อสัปดาห์ แล้วลองกลับไปวิ่งที่ 24-32 กม.ต่อสัปดาห์ดูครับ จะให้ความรู้สึกที่ชิวมากๆ#เพิ่มความเข้มข้น Tempoเมื่อทำตามเทคนิคที่ผ่านมาได้อย่างสมบูรณ์แล้ว ก็ถึงเวลาที่จะต้องเพิ่มความเข้มข้นให้กับการวิ่ง หรือฝึกวิ่งเทมโปกันแล้ว ซึ่งโดยเฉลี่ยแล้วจะใช้ระยะเวลาหลังจากผ่าน 2 ขั้นตอนแรกมาแล้ว ประมาณ 6 เดือน ก็สามารถปรับเข้าสู่ขั้นตอนนี้ได้แล้วการฝึก Tempo Run จะอาศัยช่วงระยะเวลาเป็นเกณฑ์ สำหรับผู้เริ่มต้นขอแนะนำให้ออกวิ่งด้วยจังหวะช้า Easy pace ประมาณ 20 นาที อย่างต่อเนื่อง, จากนั้นใช้จังหวะวิ่งที่เร็วขึ้นกว่าเดิมต่ออีก 45 นาทีหลักคำนวณง่ายๆคือ เร็วกว่า Easy pace 1 นาที เช่น ถ้าคุณวิ่ง Easy pace 6.00 นาทีต่อ กิโลเมตร = Tempo ของคุณคือ 5.00 นาทีต่อ กิโลเมตร วิธีนี้เป็นการฝึกของนักวิ่งมาราธอนที่ได้ผลดีมากๆ#ฝากทิ้งท้ายเนื่องจากขีดความสามารถของแต่ละคนมีไม่เท่ากัน ดังนั้น การปรับความถี่ ระยะทางการวิ่ง และ Tempo Run สามารถยืดหยุ่นได้ตามความสามารถของแต่ละคน แต่ควรจะต้องปฏิบัติอย่างสม่ำเสมอด้วยนะครับ จึงจะเห็นผลได้อย่างชัดเจน.ยุบสภา"},
{"id": 507, "title": "คลื่นคน-ทุนจีนบุกไทย ล่าอาณานิคม เศรษฐกิจยุคใหม่", "highlight": "สถานการณ์การระบาดโควิด-19 คลี่คลายลง “จีนเปิดประเทศ” ย่อมนำมาสู่การฟื้นฟูทางด้านเศรษฐกิจเติบโตเร็วขึ้น “ก่อให้เกิดการเคลื่อนตัวของคน การลงทุน และสินค้ามหาศาล” แผ่ขยายไปยังประเทศที่กำลังพัฒนาในฝั่งเอเชียตะวันออกเฉียงใต้กลับเข้ามาครอบงำเศรษฐกิจ สังคม วัฒนธรรมเช่นเดิม", "content": "โดยเฉพาะ “ประเทศไทย” กลายเป็นจุดหมายสำคัญสำหรับ “นักธุรกิจจีน” เพราะมีความพร้อมตั้งอยู่จุดยุทธศาสตร์ “เป็นศูนย์กลาง” สามารถเชื่อมโยงตลาดในหลายประเทศอาเซียนได้อย่างกว้างขวางมากขึ้นทั้งยังมี “ปัจจัยจากนโยบายหลายอย่างเอื้อให้คนจีนหลั่งไหลเข้ามา” ไม่ว่าจะเป็นการพัฒนาสาธารณูปโภคเชื่อมโยงระหว่างประเทศ หรือความร่วมมือ และข้อตกลงระหว่างกันนี้ ดร.โสภณ พรโชคชัย ประธานศูนย์ข้อมูลวิจัยและประเมินค่าอสังหาริมทรัพย์ไทย บจก.เอเจนซี่ ฟอร์ เรียลเอสเตท แอฟแฟร์ส บอกว่า ความจริงแล้วสาเหตุส่วนหนึ่ง “คนจีนนิยมชมชอบเดินทางมาประเทศไทย” เพราะลักษณะทางศาสนา อาหาร และวัฒนธรรมใกล้เคียงกันแล้ว “คนไทย” ก็ค่อนข้างเป็นมิตรเปิดกว้างต้อนรับมากกว่าชาติอื่นหากย้อน “ความสัมพันธ์ไทย-จีน” เมื่อประมาณ 100 ปีก่อน “คนจีน” เผชิญการเกิดทุพภิกขภัยอดอยากจากแห้งแล้ง ทำให้จีนตอนเหนือบางส่วนย้ายถิ่นฐานไปที่สหรัฐอเมริกา ส่วน “จีนตอนใต้” เดินทางข้ามทะเลเข้ามาในเอเชียตะวันออกเฉียงใต้ “เรียกว่าชาวจีนโพ้นทะเล” กระจายในมาเลเซีย อินโดนีเซีย สิงคโปร์ และไทยส่วนใหญ่มุ่งหวังเข้ามาพึ่งพาอาศัยชั่วคราว “อยู่นานไปเห็นลู่ทางทำมาหากินและบางคนมีครอบครัว” แล้วช่วงนั้นประเทศจีนเกิดการเปลี่ยนแปลงการปกครอง ทำให้หลายคนตัดสินใจตั้งรกรากอยู่ในไทยแล้วต่อมา “จีนโพ้นทะเลประสบความสำเร็จ” ก็ชักชวนเครือญาติในจีนมาอยู่ด้วยเรียกว่า “จีนอพยพใหม่” มีความสัมพันธ์เครือญาติกับ “จีนโพ้นทะเล” ทำธุรกิจการค้าประกอบอาชีพร่วมกับเครือญาติของตนแต่ปัจจุบันนี้ “จีนรุ่นใหม่เข้ามาในไทย” แตกต่างกับ “จีนโพ้นทะเล หรือจีนอพยพใหม่” เพราะเป็นการอพยพแสวงหาโอกาสด้านการศึกษา การทำธุรกิจ และการลงทุนนั้นรุกเข้ามาทำธุรกิจต่างๆ ทั้งเปิดล้งสินค้าการเกษตร กิจการโรงแรม หรือธุรกิจบริการอื่น กลายเป็นตั้งกิจการทำแข่งกับ “คนไทย” แบบกินรวบด้วยซ้ำอย่างเช่น “นายหน้าอสังหาริมทรัพย์ทำกันอย่างเป็นระบบ” ที่กำลังมีความเติบโตตามความนิยมของคนจีน “ซื้อคอนโดมิเนียม” บางส่วนยังฝังตัวอ้างว่า “เรียนในมหาวิทยาลัย” ก็มีแนวโน้มเพิ่มขึ้นรวดเร็วสิ่งที่น่าสังเกตอีกคือ “นักธุรกิจชั้นนำหรือนักวิชาการคนไทยเชื้อสายจีน ประสบความสำเร็จในชีวิต” ต่างพากันออกมาเชียร์จีนลักษณะการสะท้อนภาพลักษณ์เชิงบวกต่อ “การสร้างความร่วมมือการลงทุนธุรกิจกับจีนมากมาย” จนนำไปสู่ประเทศไทยมีความสัมพันธ์ทางเศรษฐกิจอย่างใกล้ชิดกันมาตลอดนั้นความจริงแล้ว “ท่านเหล่านี้ล้วนมีผลประโยชน์ทางธุรกิจกับจีนทั้งสิ้น” ดังนั้นแน่นอนว่า “คงไม่ใช่เป็นเพียงการเชียร์เพราะด้วยเป็นคนเชื้อชาติเดียวกันเท่านั้น” สังเกตง่ายๆจากนักธุรกิจชั้นนำของประเทศหลายคนต่างก็ไปทำธุรกิจในประเทศจีนจนประสบความสำเร็จร่ำรวยมีชื่อเสียงอยู่มากมายในขณะนี้ ฉะนั้น “ความเคลื่อนไหวกลุ่มทุนจีนรุ่นใหม่นี้” ทำให้ดูประหนึ่งว่า “กำลังกลายเป็นตัวแทนของรัฐบาลจีนเข้ามาในประเทศกำลังพัฒนา” ลักษณะการแผ่อำนาจเชิงการล่าอาณานิคมยุคใหม่มากกว่าจะเป็นนักธุรกิจเสียด้วยซ้ำ เพราะด้วยปัจจุบันการใช้กำลังทางทหารเพื่อขยายอำนาจนั้นคงทำได้ยากแล้วเท่าที่สังเกตช่วงหลังมานี้ “จีนมีการขยายอิทธิพลในประเทศกัมพูชา สปป.ลาว และเมียนมา” แล้วเข้าควบคุมกิจการเกือบทุกอย่างกลายเป็นส่วนหนึ่งการขับเคลื่อนเศรษฐกิจในประเทศพัฒนา “ด้วยการใช้คลื่นมนุษย์เข้าขยายเศรษฐกิจจีน” แล้วยิ่งกว่านั้น “คนกลุ่มนี้ได้รับสนับสนุนจากรัฐบาลจีน” ในการส่งเสริมสารพัด“เพื่อให้ไปตั้งรกรากขยายอิทธิพลในต่างประเทศอย่างกรณีที่เคยทำสำเร็จมาในซินเจียงและทิเบต แต่ละคนที่เข้าไปนั้นได้เงินติดกระเป๋ามาพอสมควร ดังนั้น เห็นว่าจีนรุ่นใหม่ออกนอกประเทศล้วนมีวิสาหกิจจีนหนุนหลังไม่ใช่มาแบบเสื่อผืนหมอนใบเหมือนร้อยปีก่อนอันมีเป้าหมายล่าอาณานิคมขยายเศรษฐกิจนอกประเทศ” ดร.โสภณ ว่าตอกย้ำความจริงที่ว่า “คนจีนต่างก็ดิ้นรนอยากย้ายถิ่นฐานมาในไทย” สาเหตุง่ายๆคือ “รัฐบาลจีน” ให้พลเมืองสามารถเช่าที่ หรือซื้อห้องชุดอยู่ได้แค่ 70 ปี แล้วการซื้อค่อนข้างมีเงื่อนไขมาก ทำให้โอกาสจะมีบ้านอยู่อย่างสบายเป็นไปได้น้อย เพราะที่ดินของจีนทั้งประเทศเป็นของรัฐบาลไม่ใช่กรรมสิทธิ์ส่วนบุคคล กรรมสิทธิ์การครอบครองบ้านของจีน “รัฐบาล” จะแบ่งเป็นประเภทออกสัญญาเช่าให้บริษัทอสังหาริมทรัพย์เอกชนสร้างบ้านพักอาศัยให้เช่าต่อระยะเวลา 70 ปี หากเพื่อทำธุรกิจการค้าระยะเช่า 40-50 ปีถ้าเทียบกับ “ประเทศไทย” ซื้อที่อยู่เพียงครั้งเดียวราคาเฉลี่ย 4 ล้านบาทสามารถอาศัยได้ชั่วกัลปาวสาน “แล้วการกำหนดราคาขั้นต่ำที่ซื้อได้แทบไม่ต้องเสียภาษี” นั่นก็เท่ากับว่าประเทศไทยกำลังปล่อยให้คนจีนเข้ามา “ซื้อกระจาย” ขณะที่คนไทยหรือคนทั่วโลกไม่อาจไปซื้ออสังหาริมทรัพย์ในประเทศจีนได้ด้วยซ้ำเพราะแม้ “รัฐบาลจีน” จะเปิดโอกาสให้ต่างชาติซื้อบ้านได้แต่แท้จริงคือ “การเช่าที่ดิน 70 ปี” ยิ่งเป็นที่ดินเปล่าโอกาสค่อนข้างเช่ายุ่งยากมาก แล้วกรณีซื้อห้องชุดเป็นการซื้อขายขาดแต่ต้องขึ้นอยู่กับว่า “ที่ดินแปลงห้องชุดมีสัญญาเช่ากับรัฐบาลเหลืออีกกี่ปี” ทำให้ห้องชุดนั้นเหลือเวลาสั้นโอกาสขายต่อยิ่งแทบเป็นไปไม่ได้ต่อมาตาม “พ.ร.บ.อีอีซี” เปิดโอกาสให้ต่างชาติเข้ามาทำธุรกิจบริการได้โดยซื้อห้องชุดได้ 100% เช่าที่ดินได้ 99 ปี “สามารถพาญาติมาได้ หรือใช้เงินสกุลตนเอง” แถมได้สิทธิประโยชน์อีกมากมาย ดังนั้นอสังหาริมทรัพย์ในภาคตะวันออกของประเทศคงน่าจะมีชาวจีนมาซื้อมากกว่าชาติอื่น ขณะเดียวกัน “ชาติตะวันตก สแกนดิเนเวีย ญี่ปุ่น เกาหลี” ก็ทำท่าถอยห่างจากประเทศไทยไปลงทุนยังในประเทศอินโดนีเซีย เวียดนาม กัมพูชา สิ่งนี้ยิ่งทำให้จีนแทรกเข้ามาได้มากขึ้นเรื่อยๆ ต่อไปร้านอาหารทั้งหลายต้องเขียนป้ายภาษาจีนเป็นสำคัญ ไม่ใช่ภาษาญี่ปุ่น หรือรัสเซียเช่นแต่ก่อนแล้วย้ำเหตุปัจจุบัน “ชุนชนคนจีนใหญ่ที่สุดในไทย” มักอาศัยอยู่รวมกัน แถวย่านรัชดา ย่านห้วยขวาง ย่านบางนา-ตราด และย่านลาดกระบังมีทั้งอาศัยแบบระยะสั้น-ระยะยาว โดยเฉพาะสำเพ็งเยาวราช “กลายเป็นชุมชนจีนที่เกิดขึ้นใหม่” เปรียบเสมือนศูนย์กลางทางเศรษฐกิจของชาวจีนอพยพใหม่แล้วด้วยซ้ำมีข้อสังเกตว่า “พื้นที่แหล่งนี้เป็นทำเลทองค่าเช่าหลักแสนบาทต่อเดือน” แต่บางร้านขายสินค้าเล็กๆน้อยๆ กลับมีเงินทุนหมุนเวียนที่สามารถจ่ายค่าเช่าตึกได้ แล้วไม่เท่านั้นยิ่งบ้านจัดสรรราคาหลักร้อยล้านบาทล้วนก็มีแต่ “คนจีน” ที่มีกำลังซื้อกันเป็นจำนวนมาก ทำให้บางหมู่บ้านแทบกลายเป็นชุมชนคนจีนร่ำรวยส่วนหนึ่งเพราะ “ภาษีซื้อขายบ้านในไทยราคาถูก” ที่เก็บเฉพาะที่เกิน 50 ล้านบาทตามราคาประเมินราชการล้านละ 200 บาท อันแตกต่างจาก “สิงคโปร์” เก็บภาษีคนต่างชาติซื้อบ้าน 30% เช่น บ้านราคา 40 ล้านบาทต้องเสียภาษี 12 ล้านบาท ในส่วน “สหรัฐฯ” เก็บภาษีที่ดินสิ่งปลูกสร้างปีละ 1% ล้านละ 10,000 บาทสุดท้าย “รัฐบาล” ต้องตั้งกฎกติกาสำหรับ “คนต่างชาติ” ที่จะเข้ามาทำธุรกิจ หรือครอบครองบ้าน-ที่ดินให้เท่าเทียมกับนานาชาติ “เพื่อเป็นการคุ้มครองผลประโยชน์ของชาติ” มิเช่นนั้นในอนาคตอันใกล้ “คนจีนอาจจะครองเมืองเข้ามาแย่งงานแย่งอาชีพคนไทย” ส่งผลกระทบต่อความมั่นคงอย่างกรณีคดีนายตู้ห่าวเกิดขึ้นก็ได้นี่คือ “ความเป็นเสรีของไทย” กลายเป็นจุดยุทธศาสตร์สำคัญจูงใจให้ “คลื่นคนจีนและเงินทุนจีน” เข้ามาแผ่อิทธิพลครอบงำ “เศรษฐกิจ-แย่งทรัพยากร” เช่นนี้รัฐบาลควรมีมาตรการควบคุมตรงนี้ได้แล้ว."},
{"id": 503, "title": "วันนี้มีมวยให้ชมกันทั้ง 3 แห่ง คู่มวยคู่คี่ เพชรปวริศ–ศิลาเงิน–เพชรเมืองกัณฑ์–ดี", "highlight": "เวทีสยามอ้อมน้อย-เวทีมวย อตก. 3 จ.นนทบุรี และ เวทีมวยเวิลด์สยามตะวันนา บางกะปิ วันเสาร์ที่ 18 ก.พ. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้...", "content": "ศึกจ้าวมวยไทย ช่อง 33 ถ่ายสด 12.15 น.เพชรเมืองกัณฑ์ ช.ห้าพยัคฆ์ มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่าจะชนะ รักภูหลวง เดชเพชรสีทอง 101 ป.ศิลาเงิน (ช.ชนะชัย) ลานนาโฮมสเตย์แอนด์เรสเตอร์รองส์ มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดกว่า จะชนะ วูคอง (ศิษย์เจริญทรัพย์) พักยก 24 128 ป.เพชรปวริศ ที.เอ็ม.ยิมส์ (แพ้คะแนนสิงห์อุดร จ.ซอยตัน ที่ รดน.) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ พลายพยัคฆ์ (เอ็นนี่มวยไทย) ส.สมหมาย (แพ้คะแนน ค๊อปเตอร์ ที.บี.เอ็ม. ยิมส์ ที่อ้อมน้อย) มวยแข็งแกร่งเตะต่อยหมัดแทงเข่าปล้ำตีรุนแรง แต่ปะทะยืดเยื้อแรงปลายเป็นรอง ชนิดสนุก 120 ป.ศรีเพชรเล็ก เกียรติเพชรเดช มวยจังหวัดฝีมือเตะต่อยหมัดแทงเข่าศอกปล้ำตีรุนแรงฉลาดแต่แข็งแกร่งเป็นรอง จะแพ้ ก้องเมืองไทย ส.พงษ์อมร 114 ป.ศึกจิตรเมืองนนท์ ช่อง 9 MCOT. ถ่าย 15.00 น.เสือบอล ยูฟ่าบูมเด็กเซียน มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ วีไอพี. ศิษย์จ่าต้น 103 ป.เพชรน้ำหนึ่ง (นุ้ยสี่มุมเมือง) แสนชัย อ.เชียงคาน มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรอง จะแพ้ แสนเก่ง (เดชเพชรสีทอง) หมอบอม เถินลำปาง 104 ป.เพชรทวีศักดิ์ แสงมรกต มวยจังหวะเตะต่อยหมัดแทงเข่าศอกปล้ำตีรุนแรงแต่แข็งแกร่งเป็นรอง จะแพ้ วีไอพี. (ขุนศึก ศิษย์นายโมทย์) นายกวิทย์ทุ่งสง 120 ป.น้องบิว ศิษย์ป๋าโอ (แพ้คะแนน ศุภชัยเล็ก เหน่งชัยใหญ่ ที่นนทบุรี) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาด แต่เสียดสีเป็นรอง จะแพ้ เพชรพญาไท (ส.นครตูม) แสงมรกต (เสมอกับ ซุปเปอร์บอล ศิษย์ยอดธง ที่นนทบุรี) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอด ชนิดสนุก 128 ป.ศึกเกียรติเพชร อมรินทร์ 34 ถ่ายสด 16.00 น.ไพรพัฒนา ว.หลวงปู่สรวง มวยจังหวะเตะต่อยหมัดแทงเข่าปล้ำตีรุนแรงแต่แข็งแกร่งเป็นรอง จะแพ้ มังกรเพชร (ป่าสัก) ศิษย์สารวัตรเดช 121 ป.ปีโป้ เอส.พี.กันสาดแป๊ะมีนบุรี มวยทรหดเตะต่อยหมัดแทงเข่าปล้ำตีรุนแรงแต่เสียดสีแรงปลายเป็นรอง จะแพ้ เพชรดำ ร.ร.กีฬาสุราษฎร์ 117 ป.ฤทธิชัย ส.สมานการ์เม้นท์ มวยจังหวะฝีมือเตะต่อยหมัดแทงเข่าแม่นยำรุนแรงฉลาดสภาพร่างกายสดกว่า จะชนะ แมน (ซุปเปอร์แมน) ศิษย์เจ๊นิ่ม 117 ป.ศิลาเพชร (ช.วรพล) ป.เพชรไข่แก้ว (ชนะทีเคโอเด็กดอย ที.เอ็น.มวยไทย ยก 3 ที่ รดน.) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาด เก๋าเกมกว่า จะชนะ อำนวยเดช ว.วรรณทวี (ชนะคะแนน ลูกบิด สวนอาหารปีกไม้ ที่บางกะปิ) มวยจังหวะเตะต่อยหมัดแทงเข่าศอกแม่นยำรุนแรงฟอร์มสด แต่กระดูกเป็นรอง 124 ป.ศึกมวยเด็ดสังเวียนเดือด JKN 18 ถ่าย 17.30 น.ต่อศักดิ์ (ส.พวงทอง) รถสวยจ่าเจต มวยแข็งแกร่งเตะเข่าปล้ำตีเหนียวแน่น แต่รุนแรงเป็นรอง จะแพ้ ภูผา (อ.ขำอินทร์) ต้าร์ 1,000 % ชนิดสนุกพลิกไปมาล้างตากรรมการอีกครั้ง 103 ป.เรนเจอร์ (วุฒิเดชเล็ก ศูนย์กีฬาห้วยทราย) ไฟต์เตอร์มวยไทย มวยแข็งแกร่งเตะต่อยหมัดแทงเข่าศอกปล้ำตีรุนแรงฟอร์มสดมีฮึดตลอด จะชนะ หนึ่งอำนาจ (อึ่งอุบล) สิงห์ นครแมค 111 ป.แมนยู (ยอดเหล็กเพชร) ศิษย์จ่าอุ้ม มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่ช้ากว่า จะแพ้ พลอยอภิชาติ ส.จ.โต้งปราจีน 109 ป.เก้ากะรัต ส.เทียนโพธิ์ มวยทรหดเตะต่อยหมัดแทงเข่าศอกปล้ำตีรุนแรงฟอร์มสดมีฮึดตลอดแต่กระดูกเป็นรอง จะแพ้ อีสานเหนือ โชติบางแสน 129 ป.กระดูกเหล็ก อ.อัจฉริยะ (เสมอกับ พยัคฆ์แดนเหนือ เดชเพชรสีทอง ที่นนทบุรี) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดหลักเหลี่ยมดีกว่า จะชนะ สิงห์เพชร เดชสิงห์ใต้ (ชนะคะแนน แก่นอุบล ภ.หลักบุญ ที่รังสิต) มวยจังหวะเตะต่อยหมัดแทงเข่าศอกปล้ำตีรุนแรงแต่หลักเหลี่ยมเป็นรอง มาเข้าเวรแทนด้วยกัน 113 ป.ชัย ศิษย์อาจารย์บี้"},
{"id": 500, "title": "ศึกจักรยานเสือภูเขานานาชาติ ไทยแลนด์ สนามที่ 1 ได้รับการตอบรับเป็นอย่างดี", "highlight": "ศึกจักรยานเสือภูเขานานาชาติ ไทยแลนด์ เอ็มทีบี คัพ 2023  มีนักปั่น 11 ทีมจาก 10 ชาติแห่ร่วมแข่งขัน วันที่ 1-2 มี.ค.นี้ ที่อำเภอสากเหล็ก จังหวัดพิจิตร ขณะที่ ศึกจักรยานประเภทถนนและเสือภูเขาชิงแชมป์ประเทศไทย ชิงถ้วยพระราชทานฯ สนามที่ 3 จะมีต่อเนื่องวันที่ 3-5 มี.ค. โดยประเภทถนนใช้เส้นทางรอบบึงสีไฟ ซึ่งถือเป็นแลนด์มาร์กแห่งใหม่ของพิจิตร โดย ประดิษฐ์ ภัทรประสิทธิ์ อดีตรัฐมนตรีช่วยกระทรวงคมนาคม และอดีตรัฐมนตรีช่วยกระทรวงการคลัง พร้อมด้วย พยนต์ อัศวพิชยนต์ พ่อเมืองพิจิตร และ พ.ต.อ.กฤษฎา ภัทรประสิทธิ์ นายก อบจ.พิจิตร ยืนยันให้การสนับสนุนอย่างเต็มที่ ", "content": "ประสบการณ์ครั้งใหม่กำลังจะเกิดขึ้น ด้วยการเปิดรับนักกีฬา นักท่องเที่ยวตามนโยบาย ภายใต้มาตรการผ่อนปรนด้านสาธารณสุข ส่งเสริมให้มีการขับเคลื่อนเศรษฐกิจด้วยกีฬาและการท่องเที่ยว วิสาหกิจชุมชน Ecotourism Songkhla Thailand เข้าร่วมกิจกรรม Singora Lake Swim 2023 วันที่ 12 มี.ค.นี้ พื้นที่รอบทะเลสาบสงขลา ฝั่งตำบล หัวเขา อำเภอสิงหนคร จังหวัดสงขลาสถานที่ดังกล่าว นับเป็นชุมชนที่มีความพร้อมด้านการต้อนรับนักท่องเที่ยว โดยมีเป้าหมายขยายเพิ่มการรองรับผู้เข้าร่วมกิจกรรมมากยิ่งขึ้น ตั้งเป้าหมายการเข้าร่วมของนักว่ายน้ำไว้ที่ 800-1,000 คน ประกอบไปด้วยผู้ที่ร่วมแข่งขันระดับอาชีพและผู้เข้าแข่งขันระดับเริ่มต้นและนักท่องเที่ยว มุ่งเน้นกระจายรายได้สู่ชุมชนด้วยการส่งเสริมกิจกรรมเพื่อการท่องเที่ยวที่ยั่งยืน สนใจสมัครได้ที่เว็บไซต์ https://www.runlah.com/events/sls2023 ชมรมเดิน-วิ่งเพื่อสุขภาพนักเรียนเก่าราชาธิวาส ขอเชิญชวนเพื่อนพ้องและน้องพี่ชมพู-น้ำเงิน ครอบครัว ประชาชนทั่วไป เข้าร่วมกิจกรรม วิ่งข้ามซังฮี้ สะพานแห่งประวัติศาสตร์ เดิน-วิ่ง การกุศล 12 ทศวรรษ โรงเรียนวัดราชาธิวาส Anniversary 120 Year Rajadhivas School วันที่ 19 มี.ค.นี้ ที่โรงเรียนวัดราชาธิวาส กรุงเทพฯ สนใจติดตามรายละเอียดได้ที่เพจ Longyoung Runฟ้าคำรามsocialfox@hotmail.com "},
{"id": 498, "title": "ร้อนนี้มีกีฬา", "highlight": "เป็นประจำทุกปีที่หน่วยงานภาครัฐ ซึ่งดูแลด้านกีฬาจะต้องจัดกิจกรรมด้านกีฬาให้กับน้องๆ หนูๆในช่วงปิดภาคเรียนปีนี้ก็เช่นกัน กรมพลศึกษา เชิญชวนเด็กและเยาวชนอายุตั้งแต่ 6-18 ปี เข้าร่วมโครงการส่งเสริมกีฬาขั้นพื้นฐาน ร้อนนี้มีนักกีฬาเพื่อลูกรัก ประจำปี 2566", "content": "โดยจะเริ่มทำการเรียนการสอนระหว่างวันที่ 27 มีนาคม-28 เมษายน 2566 ผู้สมัคร 1 คน สามารถสมัครเข้าร่วมกิจกรรมได้ไม่เกิน 2 ชนิดเท่านั้นมีกีฬาที่เปิดสอนจำนวน 13 ชนิดกีฬา ไม่ว่าจะเป็นว่ายน้ำ, เทควันโด, แบดมินตัน, บาสเกตบอล, ฟุตซอล, มวย, ยิมนาสติกลีลาเด็กเล็ก, เทเบิลเทนนิส, แอโรบิก, ฟุตบอล, หมากล้อม, สแต็ก และกระบี่กระบองขณะเดียวกันสำนักนันทนาการ กรมพลศึกษา ยังเปิดรับสมัครเด็กและเยาวชนอายุตั้งแต่7–18ปี เข้าร่วมกิจกรรมร้อนนี้มีนันทนาการเพื่อลูกรัก ประจำปี 2566เริ่มทำการเรียนการสอนระหว่างวันที่ 20 มีนาคม-12 พฤษภาคม 2566 (เฉพาะวันจันทร์-วันศุกร์)ผู้สมัคร 1 คน สามารถสมัครเข้าร่วมกิจกรรมได้ไม่เกิน 2 กิจกรรมมีกิจกรรมนันทนาการที่น่าสนใจ 8 กิจกรรม ประกอบด้วย ดนตรีไทย, นาฏศิลป์, เชฟตัวน้อย, สมาร์ทคิดส์, ร้องเพลง, ศิลปะ, สตรีทแดนซ์ และดนตรีสากล (กีตาร์, คีย์บอร์ด, กลองชุด)สำหรับผู้ที่สนใจเข้าร่วมกิจกรรมร้อนนี้มีกีฬาและนันทนาการเพื่อลูกรัก ประจำปี 2566 ในส่วนของกิจกรรมกีฬาสมัครได้ตั้งแต่วันนี้-20 มีนาคม 2566 ผ่านระบบออนไลน์ของกรมพลศึกษาขณะที่กิจกรรมนันทนาการเปิดรับสมัครที่ศูนย์นันทนาการ กรมพลศึกษา (ประตู 14 สนามศุภชลาศัย) หรือลงทะเบียนผ่านระบบออนไลน์ตั้งแต่วันที่ 20 กุมภาพันธ์-10 มีนาคม 2566 ทางระบบของศูนย์นันทนาการ กรมพลศึกษาเท่านั้นหรือหากต้องการทราบรายละเอียดเพิ่มเติม ติดตามได้ทางเฟซบุ๊กแฟนเพจ กรมพลศึกษา กระทรวงการท่องเที่ยวและกีฬาโดยที่ทั้ง 2 กิจกรรม สมัครฟรี ไม่มีค่าใช้จ่าย...ฟ้าคำราม"},
{"id": 497, "title": "“ซุปเปอร์โบว์ล 2023” เรียบร้อย “หัวหน้าเผ่า”", "highlight": "และแล้วการแข่งขัน “คนชนคน” อเมริกันฟุตบอลฤดูกาล 2022–2023 ก็จบลงไปอย่างเรียบร้อยโรงเรียน “หัวหน้าเผ่า” แคนซัส ซิตี้ ชีฟส์ ทีมเก่งแห่งสายเอเอฟซี ที่สามารถพิชิต “อินทรีมรกต” ฟิลาเดลเฟีย อีเกิลส์ ทีมเก่งจากสายเอ็นเอฟซีลงได้อย่างสุดมันส์ด้วยสกอร์ 38–35 ในศึก “ซุปเปอร์โบว์ล 2023” เมื่อเช้าวันจันทร์ที่ 13 กุมภาพันธ์", "content": "ทั้ง 2 ทีมสาดอาวุธเข้าใส่กันชนิดถ้าเป็นมวยก็หมัดต่อหมัดแบบใครดีใครอยู่ โดย อินทรีมรกต ขึ้นนำก่อน 24-14 เมื่อจบครึ่งแรกแต่แล้ว ทีมหัวหน้าเผ่า ภายใต้การนำของควอเตอร์แบ็ก แพทริก มาโฮมส์ ที่แม้จะยังมีอาการเจ็บข้อเท้าก็สามารถพลิกเกมขึ้นนำ 35-27 ในช่วงต้นของควอเตอร์ 4ทว่า ฟิลาเดลเฟีย อีเกิลส์ ภายใต้การนำของควอเตอร์แบ็ก จาเล็น เฮิร์ตส์ ก็บุกมาตี เสมอได้อย่างเหลือเชื่อ 35-35 เมื่อเวลาเหลืออีก 5.15 นาทีในขณะที่กองเชียร์ 2 ฝ่ายตกอยู่ในภาวะเครียดสุดๆ เพราะไม่รู้หวยจะออกอย่างไร แต่ลูกอยู่ในมือของแพทริก มาโฮมส์ จึงชิงความได้เปรียบอยู่หน่อยๆเพราะขึ้นอยู่กับว่ามาโฮมส์ จะบุกทำแต้มได้หรือไม่ และจะเหลือเวลาให้ จาเล็น เฮิร์ตส์ทำแต้มคืนได้หรือไม่? อย่างไร?นี่เองที่ทำให้เห็นศักยภาพอันยอดเยี่ยมของมาโฮมส์ เมื่อเขาค่อยๆนำทัพและผลาญเวลาไปได้เรื่อยๆ จนเหลือ 8 วินาที แล้วจึงให้ แฮริสัน บัตต์เลอร์ เตะฟิลด์โกล์ เก็บ 3 แต้ม คว้าชัยชนะให้แก่ “ชีฟส์” ไปได้อย่างใจหายใจคว่ำ 38-35 ดังกล่าวจึงไม่แปลกอะไรที่เขาจะได้รับการโหวตให้เป็น MVP ผู้เล่นทรงคุณค่าของซุปเปอร์โบว์ล 57 เมื่อการแข่งขันจบลงกลายเป็นควอเตอร์แบ็กคนแรกนับจากปี 2000 ที่ได้ MVP ทั้งในฤดูกาลและในซุปเปอร์โบว์ล พร้อมกันหลังจากที่ เคิร์ต วอร์เนอร์ ทำได้เป็นคนสุดท้าย แล้วไม่มีใครทำได้อีกนับเป็นชัยชนะครั้งที่ 2 ของมาโฮมส์ ที่นำทีมเข้าชิงแชมป์ซุปเปอร์โบว์ล 3 ครั้ง ในรอบ 4 และคว้าแชมป์มาได้ถึง 2 ครั้ง เช่นเดียวกับโค้ชคู่บารมี แอนดี้ รีดส์ วัย 64 ปี ผู้อยู่กับหัวหน้าเผ่ามา 10 ปีพอดี นำทีมเข้าชิงแชมป์ 3 ครั้งในรอบ 4 ปี และได้แชมป์ 2 ครั้งเช่นกันทั้งคู่ยังไม่มีแววจะพรากจากกัน...จึงเป็นคำถามที่ถามกันสนั่น ณ นาทีนี้ว่า...โค้ชกับควอเตอร์แบ็กคู่ขวัญคู่ใหม่นี้จะเกี่ยวก้อยกันคว้าซุปเปอร์โบว์ลได้อีกกี่ครั้ง?ในอนาคตในส่วนของ จาเล็น เฮิร์ตส์ กับโค้ช นิค ซีเรียนี แห่งฟิลาเดลเฟียนั้น ก็มีคำปลอบใจว่าทั้ง 2 คนยังหนุ่มยังแน่นยังมีเวลาที่จะเดินหน้าคว้าดวงดาวได้อีกหลายปีจาเล็น เฮิร์ตส์ อายุแค่ 24 ปี แต่เล่นได้อย่างสุดยอดในซุปเปอร์โบว์ล 57 ด้วยสถิติขว้าง 304 หลา 1 ทัชดาวน์และวิ่งเองอีก 70 หลา 3 ทัชดาวน์ ถือว่าทำได้เกินอายุนิคซีเรียนี ก็อายุแค่ 41 ขึ้นเป็นหัวหน้าโค้ชได้ 2 ปี เข้าชิงซุปเปอร์โบว์ลก็ถือว่าเกินคาดหมายเช่นกัน...จับมือกันสู้ๆ ต่อไป...โอกาสคงหนีไม่พ้นไปได้หรอกน่าเรามาดูสถิติที่น่าสนใจอื่นๆบ้าง...ผลปรากฏว่ายอดคนดูทางโทรทัศน์ปีนี้ เฉพาะในอเมริกาอยู่ที่ 113 ล้านเศษนิดหน่อย สูงเป็นอันดับ 3 ตลอดกาล แพ้ปี 2015 ที่มีคนดูทีวี 114 ล้านเศษ และปี 2017 คนดู 113 ล้านเศษไปเล็กน้อยครับ! ก็คงต้องลุ้นและรอกันต่อไปว่าการแข่งขันอเมริกันฟุตบอลฤดูกาลหน้า ซึ่งจะเริ่มประมาณเดือน กันยายน จะสนุกมากน้อยเพียงใด? และความยิ่งใหญ่ต่างๆ จะออกมาอย่างไร?สำหรับวันนี้ก็ขอปิดฉากรูดม่าน “อเมริกันฟุตบอล 2022–2023” ไว้ ณ บัดนี้ ส่วนสัปดาห์หน้าและสัปดาห์ต่อไป“จ่าแฉ่ง” ก็จะเปลี่ยน โหมดไปรายงานกีฬาอื่นๆดังที่เคยปฏิบัติมา โปรดติดตามต่อไปเรื่อยๆนะครับ.“จ่าแฉ่ง”"},
{"id": 491, "title": "อวสาน...สีดา", "highlight": "มหากาพย์รามายณะ หรือที่ไทยเรียก รามเกียรติ์ ในอินเดียมีมากมายหลายฉบับ ฉบับหนึ่งชื่อ อัธยาตมรามายณะ แบ่งออกเป็น 7 กัณฑ์", "content": "(ศัพทานุกรมวรรณคดีสันสกฤต รองศาสตราจารย์ ทองสุก เกตุโรจน์ สำนักพิมพ์แสงดาว พ.ศ.2559)กัณฑ์สุดท้าย เข้าใจว่าแต่งต่อเติมภายหลัง อุตตรกัณฑ์จบเนื้อหา กัณฑ์ที่ 6 พระรามชนะศึกลงกา ก็กลับอโยธยา ทำพิธีราชาภิเษกขึ้นครองราชย์ โดยมีพระลักษณ์เป็นผู้ช่วยดูแลราชการแล้ว เริ่มอุตตรกัณฑ์ ภาคผนวก นางสีดาทรงครรภ์ และได้พิสูจน์ความบริสุทธิ์ของนางแล้วแม้พระรามเชื่อ แต่ก็ยังเหลือความหึงหวงอยู่ในพระทัย ขณะเดียวกันไพร่ฟ้าประชาชนก็ยังแคลงใจ ตำหนิพระรามที่รับนางสีดากลับ พระรามเจอแรงกดดันทางการเมือง ตัดสินพระทัยส่งนางสีดาไปอยู่ป่ากับพระฤาษีวาลมิกิในอาศรมพระฤาษี นางสีดาประสูติพระโอรสแฝดสององค์ พระกุศะ พระลวะเมื่อสองพระองค์เติบโตชันษา 15 ปี มีความสูงส่งสง่าเหมือนพระบิดา เดินทางท่องเที่ยวไปถึงอโยธยาสองพระโอรสได้พบพระบิดา พระรามยอมรับพระโอรส แล้วเชื้อเชิญนางสีดามาแสดงความบริสุทธิ์ของนางอีกครั้งหนึ่ง นางสีดากลับมาครั้งนี้ ขอใช้วิธีพิสูจน์ด้วยการขอให้พระธรณีมายืนยันสัจจะพระธรณีสนอง แผ่นดินเปิดกว้างออก และรับ “ธิดาแห่งรอยไถ” กลับคืนไป เพื่อให้ผู้อ่าน เข้าใจความนัยของเรื่องตอนนี้ ต้องย้อนไปกล่าวถึง กำเนิดนางสีดาในคัมภีร์พระเวท นางสีดา เป็นรอยไถ หรือการทำนาที่สมมติให้เป็นบุคคลที่ได้รับการเคารพสักการะในฐานะเทพธิดาองค์หนึ่ง เป็นประธานในการเกษตรและการทำสวนผลไม้ในรามายณะ และวรรณกรรมชั้นหลัง นางสีดาเป็นธิดาของท้าวชนก กษัตริย์ของวิเทหะ แต่ความเชื่อในพระเวทเก่าก่อน นางสีดาเกิดจากรอยไถพระชนก บิดาของนางกล่าวว่า “เมื่อเรากำลังไถนาอยู่ เด็กหญิงคนหนึ่งเกิดขึ้นมาจากรอยไถ เราได้นางมาในขณะที่เรากำลังทำให้นาของเราสะอาดหมดจด เราจึงให้ชื่อนางว่า “สีดา” (ซึ่งแปลว่ารอยไถ)เด็กหญิงคนนี้เกิดมาจากพื้นดิน เราเลี้ยงดูเหมือนธิดาของเรา ด้วยเหตุนี้ นางจึงได้อีกชื่อ “อโยนิชา” แปลว่า มิได้เกิดจากครรภ์กล่าวกันอีกว่า นางเคยเกิดมาก่อนแล้วในกฤดายุค มีชื่อว่า เวทาวตี ความจริงนางเป็นพระลักษมีในรูปมนุษย์ มากำเนิดในโลกเพื่อนำหายนะมาสู่ทศกัณฐ์ กษัตริย์รากษสแห่งกรุงลงกา ซึ่งไม่มีใครปราบได้ด้วยวิธีการปกติด้วยกำเนิดจากรอยไถ ตอนจบของนางสีดาในอุตตรกัณฑ์ จึงให้แผ่นดินเปิดกว้างมารับนางกลับไปรอยไถ ภพภูมิเดิมเรื่องยังมีต่อ พระรามสูญเสียมเหสีสุดที่รัก ไม่สามารถมีชีวิตอยู่ต่อไปได้ ตัดสินใจตามนางสีดา โดยก้าวลงในแม่น้ำสรยู และหายตัวไปเมื่อเขียนให้พระรามจบลงตรงนี้ อาจมีคนนินทา พระรามกระโดดน้ำฆ่าตัวตาย ประโยคสุดท้ายในกัณฑ์นี้ จึงเขียนต่อว่า พระพรหม เชิญพระองค์ขึ้นไปสู่สรวงสวรรค์รามายณะหลายฉบับเขียนให้พระรามสีดา กลับมารักใคร่ครองคู่กันเหมือนเดิม แต่ฉบับนี้ เขียนให้จบลงด้วยความตายของทั้งสองพระองค์ความตาย ความพลัดพรากจากคนที่รัก ความร่ำไห้โศกา ความทุกข์กาย ทุกข์ใจ ความคับแค้นใจ เป็นความจริงในชีวิตมนุษย์ ไม่มีใครในโลกนี้หนีพ้น.กิเลน ประลองเชิง"},
{"id": 485, "title": "วัยรุ่นหญิงเผชิญความเศร้ารุนแรง", "highlight": "วันเสาร์สบายๆวันนี้ ผมชวนท่านผู้อ่านไปคุยเรื่องที่ฟังแล้วไม่ค่อยสบายใจสักวันนะครับ นั่นก็คือเรื่อง “โรคซึมเศร้า” ที่กำลังเป็นปัญหาใหญ่ของสังคมไทยและสังคมโลก ส่งผลให้เกิดการฆ่าตัวตาย การกราดยิงในสหรัฐฯ สำนักข่าวซินหัว รายงานว่า ศูนย์ควบคุมและป้องกันโรคสหรัฐฯ (CDC) ได้เผยแพร่ข้อมูลเมื่อวันจันทร์ระบุว่า วัยรุ่นหญิงในสหรัฐฯกำลังเผชิญกับความรู้สึกโศกเศร้า และการกระทำที่รุนแรงในระดับสูงสุดเป็นประวัติการณ์", "content": "รายงานที่เผยแพร่โดย ศูนย์ควบคุมและป้องกันโรคสหรัฐฯ ระบุว่าเด็กหญิงราวร้อยละ 57 รู้สึกเศร้าหรือสิ้นหวังตลอดเวลาในปี 2021 เพิ่มขึ้นจากร้อยละ 36 ในปี 2011 ถือเป็นระดับสูงสุดในรอบทศวรรษที่ผ่านมา ขณะที่ตัวเลขดังกล่าวในวัยรุ่นเพิ่มขึ้นจากร้อยละ 21 ในปี 2011 เป็นร้อยละ 29 ในปี 2021 รายงานดังกล่าวครอบคลุมการวิเคราะห์ข้อมูลและแนวโน้ม จากการสำรวจพฤติกรรมเสี่ยงของเยาวชนประจำปี ซึ่งพิจารณาจากสุขภาพและพฤติกรรมของนักเรียนระดับมัธยมปลายในสหรัฐฯคุณเดบรา ฮูรี หัวหน้าเจ้าหน้าที่ทางการแพทย์ รองผู้อำนวยการโครงการวิทยาศาสตร์ของศูนย์ฯ กล่าวว่า เด็กสาววัยรุ่นในสหรัฐฯ จมอยู่ในคลื่นแห่งความโศกเศร้า ความรุนแรง และความบอบช้ำทางจิตใจเพิ่มมากขึ้น โดยเฉพาะเด็กผู้หญิงที่ประสบกับความรุนแรง สุขภาพจิตย่ำแย่ และเสี่ยงต่อการฆ่าตัวตายเพิ่มขึ้นอย่างมาก ในช่วงทศวรรษที่ผ่านมา โรงเรียนหลายแห่ง ในนครซีแอตเติล ได้มีการฟ้องร้องแพลตฟอร์มโซเชียลมีเดีย อย่าง TikTok, Instagram, Facebook, YouTube, Snapchat ต่อศาลสูงสหรัฐฯกล่าวหาว่า สื่อสังคมออนไลน์ทำให้เด็กเกิดปัญหาด้านสุขภาพจิต ความผิดปกติทางพฤติกรรม รวมไปถึง ความวิตกกังวล ภาวะซึมเศร้า การกินผิดปกติ การระรานทางไซเบอร์เพิ่มมากขึ้น ทำให้โรงเรียนต้องจ้างผู้เชี่ยวชาญด้านสุขภาพจิตเพิ่มขึ้น ศาลสูงสหรัฐฯจะพิจารณารับฟ้องคดีในเดือนหน้านี้ก่อนหน้านี้ใน วันสุขภาพจิตโลก (World Mental Health Day) 10 ตุลาคม 2565 อันโตนิโอ กูเตอร์เรส เลขาธิการสหประชาชาติ ได้เรียกร้อง ให้หยิบยกประเด็น “สุขภาพจิต” เป็น ปัญหาสำคัญระดับโลก และกระตุ้นให้มีการส่งเสริมการดูแลสุขภาพจิตที่มีคุณภาพในระดับสากลกูเตอร์เรส ระบุว่า ประชากรโลกเกือบ 1,000 ล้านคนต้องอยู่ร่วมกับปัญหาสุขภาพจิต บางประเทศมีบุคลากรด้านสุขภาพจิตเพียง 2 คนต่อประชากร 100,000 คน ซึ่งส่งผลกระทบต่อสังคมและเศรษฐกิจอย่างลึกซึ้ง ความวิตกกังวลและภาวะซึมเศร้าเพียงอย่างเดียว สร้างความเสียหายต่อเศรษฐกิจโลกราว 1 ล้านล้านดอลลาร์สหรัฐฯต่อปี ประมาณ 34 ล้านล้านบาทนายกูเตอร์เรส กล่าวว่า เราควรจัดให้ประเด็นสุขภาพจิตเป็นปัญหาสำคัญของโลกและลงมือจัดการอย่างเร่งด่วน เพื่อให้ทุกคนทุกพื้นที่เข้าถึงบริการสุขภาพจิตที่มีคุณภาพ โดยเฉพาะคนหนุ่มสาว เพื่อดูแลคนที่ต้องการความช่วยเหลืออย่างมีคุณภาพในประเทศไทยข้อมูลจาก กรมสุขภาพจิต ระบุ มีคนไทยป่วยเป็นโรคซึมเศร้าอยู่ประมาณ 1.5 ล้านคน จากประชากร 66 ล้านคน ถือว่าเยอะมาก คิดเฉลี่ยออกมาเท่ากับ คนไทยทุก 44 คน มีผู้ป่วยเป็นโรคซึมเศร้า 1 คน หรือ 2.27% แต่จิตแพทย์ไม่รู้มีกี่คนข้อมูลจาก พญ.เพ็ญชาญา อติวรรณพัฒน์ แพทย์ผู้ชำนาญการด้านจิตเวช รพ.วิมุต กล่าวว่า คนที่เป็นโรคซึมเศร้า ไม่ได้คิดว่าตัวเองเศร้า เพราะภาวะซึมเศร้าคือ ภาวะที่สารเคมีในสมองเสียสมดุล เกิดการแปรปรวน ผลที่เกิดขึ้นก็คือ จะเกิดอารมณ์ด้านลบ เช่น เศร้า เบื่อ หน่าย นอนยาก คิดมากจนนอนไม่หลับ อารมณ์ทางลบ จะส่งผลกระทบ ต่อความคิดอ่านสมาธิ ความจำ บางคนอาจมีอาการวิตกกังวล รู้สึกหมดหวัง รู้สึกว่าตัวเองเป็นภาระของคนอื่น ไม่อยากทำอะไรเลย อยากนอนอย่างเดียว ฯลฯคนที่น่าเป็นห่วงอีกกลุ่มที่ยังไม่มีใครพูดถึงก็คือ นักการเมือง เมื่อ ทุจริตคอร์รัปชันแล้วไม่คิดว่าตัวเองทุจริต คนกลุ่มนี้ก็น่าจะป่วยเป็น “โรคซึมเศร้า” เหมือนกัน.“ลม เปลี่ยนทิศ”"},
{"id": 486, "title": "เสี่ยงเสียค่าโง่สูง", "highlight": "โครงการ รถไฟความเร็วสูงเชื่อม 3 สนามบิน ดอนเมือง สุวรรณภูมิและอู่ตะเภา ระยะทาง 220 กม. วงเงิน 224,544 ล้านบาท เป็นโครงการสำคัญในเขต อีอีซี ยังยึกยัก อยู่ระหว่างการแก้ไขสัญญาร่วมลงทุนระหว่างหน่วยงานภาครัฐและเจ้าของโครงการคือ การรถไฟแห่งประเทศไทย กับเอกชนที่ได้รับสัมปทานคือ บริษัทเอเชีย เอราวัน อันที่จริงโครงการนี้ประมูลกันไปแล้ว ระหว่างการประมูลก็มีเรื่องที่ไม่ค่อยชอบมาพากล ระหว่างราคากลางกับราคาประมูลที่ห่างกันแค่เส้นยาแดงผ่าแปด", "content": "ความล่าช้าของโครงการนี้ จากการต่อรองในการแก้ไขสัญญากับภาครัฐ โดยภาคเอกชนอ้างว่าได้รับผลกระทบเกรงว่าจะขาดทุน ทั้งที่ประมูลกันเรียบร้อยไปแล้ว เจ้าของโครงการเกิดใจดีเสนอรัฐให้ยอมแก้ไขสัญญาเสียด้วย ทั้งที่ผลกระทบตามมามากมายทั้งการขยายและการลงทุนของทั้ง 3 สนามบินเรื่องนี้ คณิศ แสงสุพรรณ ประธานที่ปรึกษาพิเศษ สำนักงานคณะกรรมการนโยบายเขตพัฒนาพิเศษภาคตะวันออก อธิบายว่า โครงการนี้อยู่ระหว่างการแก้ไขสัญญา ทั้ง รฟท. สกพอ. และเอกชนร่วมพิจารณาผ่านความเห็นของคณะกรรมการกำกับสัญญา คณะกรรมการรถไฟ คณะทำงานกลั่นกรอง ตามขั้นตอนของกฎหมายแล้ว ปัจจุบันอยู่ระหว่างการพิจารณาของคณะอนุกรรมการบริหารการพัฒนา เขตพัฒนาพิเศษภาคตะวันออก ที่มี สุพัฒนพงษ์ พันธ์มีเชาว์ รองนายกฯและ รมว.พลังงาน เป็นประธานยืนยันว่าการแก้ไขสัญญาทำอย่างเป็นธรรม โดยไม่มีใครเสียประโยชน์ อ้างสถานการณ์โควิด ทำให้เกิดผลกระทบกับการลงนามสัญญาและมีความขัดแย้งจาก สงครามรัสเซีย–ยูเครน ตามมา ทำให้เศรษฐกิจแย่ลง และกระทบกับการเตรียมเริ่มก่อสร้างที่จะต้องใช้เงินทุนกว่า 2 แสนล้าน ทำให้เอกชนคู่สัญญาไม่สามารถดำเนินการต่อไปได้ ซึ่งต่างกับสัญญาร่วมทุนอื่นในอีอีซี มีการปรับสัญญาให้มีการจ่ายเงินโครงการในส่วนของค่างานโยธาให้กับเอกชนเร็วขึ้น จากที่ต้องจ่ายในปีที่ 7 มาเป็นจ่ายในปีที่ 2 โดยอ้างว่าทำให้รัฐประหยัดงบประมาณรวม 26,493 ล้านบาทเพราะเอกชนจะเข้ามารับหน้าที่ก่อสร้างทางวิ่งให้โครงการรถไฟความเร็วสูงไทย-จีน ช่วงบางซื่อ ดอนเมืองแทน รฟม.ฟังดูเหมือนจะดูดี แต่การแก้ไขสัญญาหลังสัมปทานในลักษณะเอื้อประโยชน์ให้เอกชนขนาดนี้ดูทะแม่งชอบกล ภาครัฐ ชี้แจงแต่ในส่วนที่เป็นประโยชน์ แต่ในส่วนของ ความเสียหายที่เกิดขึ้นจากการล่าช้าของโครงการ รวมทั้งการรับความเสี่ยงแทนภาคเอกชนไม่ได้มีการชี้แจงรายละเอียดในเรื่องนี้เรื่องของ แผนฟื้นฟู ขสมก. ที่ยังติดหล่มจมปลัก 4 ปีที่ผ่านมา ฟอกหนี้เพิ่มกว่า 1.32 แสนล้านบาท ปัจจุบันยังอยู่ระหว่างการทบทวนแผนฟื้นฟูกิจการฉบับปรับปรุงปี 2566 ต้องกู้เงินเสริมสภาพคล่องอีก 7,516.909 ล้านบาทภายใต้การกำกับดูแลของพรรคภูมิใจไทยและ รมว.คมนาคม ศักดิ์สยาม ชิดชอบ ผลงานที่ผ่านมาคงไม่ต้องอธิบายให้เมื่อยตุ้ม ถนน 7 ชั่วโคตรก็ยังเป็นถนน 7 ชั่วโคตรตลอดไป เปิดสัมปทานโครงการใหม่เป็นดอกเห็ด.หมัดเหล็กmudlek@thairath.co.th "},
{"id": 481, "title": "ธุรกิจสีเทาทุนจีน? อิทธิพลมืดในไทย", "highlight": "ปัญหาระดับชาติสำหรับ “ธุรกิจสีเทาจีนเข้ามาอาศัยใช้ประเทศไทย” เป็นฐานสำคัญต่อการกระทำความผิดกฎหมายหลายรูปแบบ ทำให้ในช่วงหลายเดือนมานี้ตำรวจ ทหาร และฝ่ายปกครอง ต่างสนธิกำลังปราบปรามจับกุมรายวัน จนกลายเป็นกระแสร้อนให้สังคมต้องเฝ้าจับตากันอย่างใกล้ชิด", "content": "ส่วนหนึ่งมาจากก่อนหน้านี้ “จีนปราบปรามการคอร์รัปชันอย่างหนัก” จนกลุ่มธุรกิจสีเทาบางส่วนแตกกระเจิงออกนอกประเทศเข้ามา “เอเชียตะวันออกเฉียงใต้” ตั้งแต่ก่อนวิกฤติโควิด-19 เสียด้วยซ้ำเช่นเดียวกับประเทศไทยเริ่มเข้ามามีบทบาทเมื่อ 5-6 ปีที่แล้วโดย รศ.ดร.วศิน ปัญญาวุธตระกูล อาจารย์คณะสังคมศาสตร์ ม.นเรศวร ให้ข้อมูลว่า ตั้งแต่ปี 2562 “คนจีนรุ่นใหม่” เริ่มเคลื่อนย้ายถิ่นฐานเข้ามาในไทยเพิ่มมากขึ้นอย่างมีนัยภายใต้กระแส “รัฐบาลจีน” ส่งเสริมสนับสนุนให้พลเมืองออกไปลงทุนในต่างประเทศเท่าที่เคยประชุมร่วมระหว่าง “หอการค้าไทย-ยูนนานแห่งจีน” บอกระบุชัดเจนเลยว่า “เยาวชนจีน” ที่ต้องการเป็นนักธุรกิจรุ่นใหม่สามารถกระทำได้เพียงแต่ “ต้องออกไปทำธุรกิจต่างประเทศ” แล้วทำแผนธุรกิจนั้นเสนอต่อ “รัฐบาลจีน” เพื่อขอการสนับสนุนเงินช่วยเหลือในการเตรียมตัวลงทุนได้ 1 เท่าของจำนวนเงินที่เสนอนั้น ตอกย้ำด้วยการสำรวจในงานวิจัยปรากฏพบ “คลื่นคนจีนรุ่นใหม่ในไทย” ส่วนใหญ่เข้ามาประกอบธุรกิจการค้า และการบริการหลายรูปแบบ แล้วมักมีเรื่องทุจริตเงินใต้โต๊ะ หรืออิทธิพลเข้ามาเกี่ยวข้องอยู่เสมออย่างเช่นกรณี “คนจีนเข้ามาทำธุรกิจตั้งโรงงานคัดบรรจุผลไม้ (ล้งจีน)” ในช่วงแรกมักเป็นรูปแบบการร่วมลงทุนกับคนไทย “รับซื้อผลไม้สด หรือแปรรูปผลไม้ส่งออกไปขายในจีน” ก่อนเรียนรู้เห็นช่องทางการทำมาหากินในไทยก็ขยับขยายธุรกิจด้วยการชักชวนครอบครัว คนรู้จัก เข้ามาเปิดร้านทำธุรกิจขายผลไม้เต็มตัวทำให้ช่วงหลังพบเห็น “คนจีนเข็นรถขายผลไม้” ตามย่านแหล่งท่องเที่ยวยอดนิยมของกรุงเทพฯเพิ่มขึ้น โดยเฉพาะถนนสุขุมวิท ซอยนานา เยาวราช สีลม บางรัก หรือจุดใกล้ทางขึ้นลงรถไฟฟ้าผุดขึ้นเป็นดอกเห็ดแล้วมีข้อมูลอีกว่า “กลุ่มคนจีนขายผลไม้บางคนเรียนรู้ช่องโหว่กฎหมาย” แล้วสร้างความสัมพันธ์รวมตัวกันเป็นเครือข่ายผันดันตัวเป็นผู้มีอิทธิพลคล้าย “อั้งยี่” ดูแลเคลียร์ปัญหาให้ “คนจีน” โดยมีผู้มีสีคอยหนุนหลังก่อนแยกตัวมา “ทำกิจการสีเทาเต็มตัว” ไม่ว่าจะเป็นสถานบริการ การพนัน แก๊งคอลเซ็นเตอร์ และเรื่องยาเสพติดสิ่งที่น่าจับตาถัดมาคือ “นักศึกษาจีนเรียนต่อในไทย” สมัยก่อนมักมีเป้าหมายต้องการพูดภาษาไทย “เพื่อนำไปสู่อาชีพไกด์ในประเทศจีน” รองรับคนไทยที่จะไปท่องเที่ยว หรือลงทุนในประเทศจีนนั้นแต่ช่วงหลังมานี้ “นักศึกษาจีนมาเรียนกลับต้องการอยู่แบบกึ่งถาวร” ด้วยการเช่าตึกแถวอาคารพาณิชย์อยู่หลายจุดในกรุงเทพฯ เช่น ย่านรัชดา ห้วยขวาง ยานนาวา เอกมัย เมื่อเรียนจบก็มีแนวโน้มทำงานในไทยต่อ เพราะมีโอกาสได้ทำงานสูงกว่าในจีนที่มีประชากรหนาแน่น ทำให้การแข่งขันย่อมต้องสูงตามมาด้วยแล้วด้วย “นักศึกษากลุ่มนี้กล้าทำกล้าลองพร้อมเผชิญสู่โลกภายนอก” ส่วนใหญ่รู้ระบบช่องทางหากินในไทยดีแล้ว “นำสินค้าจีนมาขายในราคาถูก” เพื่อกระจายให้กลุ่มคนจีนเปิดร้านขายรายเล็กๆ ยิ่งกว่านั้น “ผู้ที่พูดไทยพอได้ก็เปิดร้านขายออนไลน์ราคาถูก” จนกระทบต่อคนไทยสูญเสียผลประโยชน์ตรงนี้ “เดิมที่คนจีนกลุ่มนี้เข้ามาตามนโยบายจีนหนุนให้พลเมืองไปทำธุรกิจในต่างประเทศ เมื่ออาศัยอยู่นานมักเรียนรู้เห็นช่องโหว่กฎหมายก่อนผันตัวสู่ธุรกิจสีเทาฉาบฉวยหาผลประโยชน์แล้วหอบเงินหนีกลับประเทศ อันมีความต่างจากจีนโพ้นทะเลอพยพมาเพื่อปักฐานใช้ชีวิตบนแผ่นดินไทยทำให้รักหวงแหนแผนดินนี้” รศ.ดร.วศินว่าไม่เท่านั้น “ทุนจีนยังเข้ามาร่วมกับคนไทยทำธุรกิจโรงแรมโฮเทลมากมาย” ตามแหล่งท่องเที่ยวทั่วกรุงเทพฯ และใกล้สนามบินดอนเมือง ปัจจุบันค่อนข้างซบเซาเผชิญปัญหาขาดรายได้ “บางแห่งต้องปิดกิจการก็มี” เพราะส่วนหนึ่ง “คนจีน” ชอบถอนตัวขายหุ้นเปลี่ยนมือให้ “คนจีนรายใหม่” เข้ามาควบรวมบริหารอยู่เรื่อยๆเพื่อเป็นกลยุทธ์ “การหลอกนำนักท่องเที่ยวจีนเข้ามาพัก” แล้วกดดันให้คนไทยต้องหากู้ยืมเงินมาปรับปรุงโรงแรม “ถ้าได้ผลกำไรก็จะนำเงินส่งกลับประเทศ” สุดท้ายเมื่อต้องเผชิญกับ “ภาวะขาดรายได้” คนจีนก็จะหนีกลับประเทศปล่อยให้คนไทยต้องชดใช้หนี้เงินกู้นำมาปรับปรุงโรงแรมเพียงลำพังด้วยซ้ำ สิ่งที่น่าสนใจ “จีนบางคนใช้ธุรกิจโฮเทลบังหน้า” เบื้องหลังขยายเครือข่ายมีความสัมพันธ์เกี่ยวข้องกับ “ธุรกิจสีเทาจีน” ที่กำลังถูกซุกซ่อนไว้ใต้พรมกระจายเกลื่อนเต็มไปหมดเพียงแต่ที่ปรากฏให้เห็นเป็นข่าวอยู่ตอนนี้นั้น “เกิดจากกลุ่มขัดผลประโยชน์กัน” ส่วนที่เหลือยังแฝงอยู่ในสังคมไทยอีกมากมายเช่นเดิมทว่า สำหรับเรื่อง “รัฐบาลจีนหนุนให้พลเมืองเข้ามาลงทุนในเอเชียตะวันออกเฉียงใต้” เพราะมีจุดมุ่งหมายสำคัญต่อ “การสร้างเส้นทางการค้า” ที่พยายามจะเข้าควบคุมกิจการอย่างประเทศไทย กัมพูชา สปป.ลาว และเมียนมา เพื่อให้กลายเป็นส่วนหนึ่งในการขับเคลื่อนเศรษฐกิจประเทศพัฒนาในที่สุดด้วยการวางหลักคิดมอง “เอเชียตะวันออกเฉียงใต้เป็นเหมือนตัวไก่” โดยมีปักกิ่งเป็นศูนย์กลางเหมือน “ปากไก่” ส่วน สปป.ลาว เมียนมาเป็น “ท้องไก่” และประเทศไทยคือ “ขาไก่” อันจะเชื่อมระบบรางรถไฟไปสู่ “มาเลเซีย และสิงคโปร์” เป็นเสมือน “เท้าไก่” ที่มีฐานของคนจีนเก่าอาศัยอยู่เป็นจำนวนมากนั้นย้ำด้วยการสร้างหลายปัจจัยเอื้อให้ต่อคนจีนหลั่งไหลเข้ามาอย่างเช่น การพัฒนาสาธารณูปโภคเชื่อมโยงระหว่างประเทศ ความร่วมมือข้อตกลงระหว่างประเทศ และการให้เงินช่วยเหลือพัฒนาโครงสร้างพื้นฐาน เช่น ถนน สะพาน ที่มีความสำคัญเชื่อมโยงจากประเทศจีนไปยังประเทศในภูมิภาคนี้ แต่ด้วยเพราะ “ประเทศไทย” ยังไม่สามารถทำเช่นนั้นได้ “รัฐบาลจีน” จึงมีการสนับสนุนช่วยเหลือแก่คนจีนเข้ามาลงทุนอย่างต่อเนื่อง พร้อมทำควบคู่กับการสร้างความร่วมมือระหว่างประเทศที่เกี่ยวข้องกับการค้า และการลงทุน เพื่อเพิ่มโอกาสให้นักลงทุนจีนสามารถเข้าทำธุรกิจในไทยได้สะดวกมากยิ่งขึ้นในการศึกษาเห็นได้ชัดว่า “ทุนจีนเข้ามาหลากหลาย” ไม่เว้นแม้แต่ “ตลาดการศึกษา” ที่มีนักศึกษาจีนมาเรียนมากขึ้นทำให้กลุ่มทุนจีนเห็นช่องทางการเติบโตต่างเข้ามาร่วมลงทุนในมหาวิทยาลัยเอกชนมากมายเช่นกันจริงๆแล้ว “ธุรกิจจีนสีเทา หรือกลุ่มมาเฟียจีนในไทยปรากฏมาตั้งแต่ปี 2558” แต่หน่วยงานรัฐอาจจะไม่รู้ หรือปิดตาข้างเดียว จนทำให้ขยายธุรกิจเติบโตครอบคลุมหลายประเภท ทั้งบริษัททัวร์จีน ทำร้านอาหาร ร้านคาราโอเกะ สถานบันเทิง โรงแรม การนำผู้หญิงจีนมาขายบริการให้คนจีนในไทย และลักลอบเปิดบ่อนการพนันแล้วก็มีข่าวลือว่า “เจ้าหน้าที่รัฐบางคนเอื้อประโยชน์อยู่เบื้องหลังธุรกิจนี้” เพียงแต่ในช่วงการระบาดโควิด-19 “ส่งผลกระทบต่อแหล่งเงินทุนรายได้จากนักท่องเที่ยวชาวจีนลดลง” ทำให้กลุ่มธุรกิจสีเทาขาดรายได้จนไม่มีเงินจ่ายส่วยได้เหมือนเดิม กลายเป็นบางคนไม่อยู่ในระบบการดูแลเลยถูกเปิดตัวออกมาเท่านั้นเองดังนั้น สิ่งที่ปรากฏเกิดขึ้นนี้เป็นเพียง “น้ำลดตอผุด” เฉพาะยอดปลายของภูเขาน้ำแข็งเท่านั้นแต่ภายในภูเขายังเต็มไปด้วยธุรกิจสีเทาจีนมีระบบขนาดใหญ่กว่าที่โผล่ออกมาเป็นข่าวมาก และหากเปิดประเทศแล้วคนจีนเข้ามาท่องเที่ยวในไทยมากขึ้น “ภาพธุรกิจสีเทานี้จะหายไป” เพราะระบบเงินจะเข้ามาช่วยซ่อนไว้ใต้พรมดังเดิมนี่คือกลยุทธ์การลงทุน “กลุ่มคนจีนรุ่นใหม่ในไทย” ที่หน่วยงานภาครัฐยังไม่เคยเรียนรู้เสียด้วยซ้ำเพราะกำลังมอง “เป็นระบบการค้าปลีก หรือธุรกิจขนาดเล็ก” แต่ความจริงแล้วกลับสามารถสร้างโครงข่ายขนาดใหญ่กระจายออกไปในหลายพื้นที่ที่แทรกเข้า “รูโหว่กฎหมาย” พัฒนาเครือข่ายธุรกิจสีเทาขยายเพิ่มมากขึ้นทุกวันฉะนั้น “รัฐบาลไทย” ต้องปฏิรูปกฎระเบียบให้ทันต่อการเปลี่ยนแปลงของโลกไร้พรมแดน เพื่อปิดรูโหว่ขนาดใหญ่ “มิให้องค์กรธุรกิจสีเทา” เข้ามาสร้างปัญหาในประเทศไทยเสียหายได้อีกต่อไป."},
{"id": 479, "title": "โครงการ “ไทยพาณิชย์รวมใจไทยให้โลหิต” พร้อมรับบริจาคโลหิตหมู่พิเศษ", "highlight": "ให้เลือด  -  กฤษณ์ จันทโนทก และ รศ.พญ.ดุจใจ ชัยวานิชศิริ เปิดโครงการ “ไทยพาณิชย์รวมใจไทยให้โลหิต” พร้อมมอบโลหิตจำนวน 60 ล้านซีซี และรถตู้สำหรับรับบริจาคโลหิตหมู่พิเศษ โดยมี ศักดิ์สิทธิ์ ปิติพงศ์สุนทร มาร่วมงานด้วย ที่ธนาคารไทยพาณิชย์ สนง.ใหญ่ วันก่อน.", "content": "ส่องกระจกเห็นใบหน้า ส่องพฤติกรรม เห็นถึงจิตใจ หนังสือพิมพ์ ไทยรัฐ ยักษ์ใหญ่สารพัดสี จำหน่ายมากที่สุดของประเทศ ฉบับประจำวันอาทิตย์ที่ 19 กุมภาพันธ์ 2566 \"ธนูเทพ\""},
{"id": 482, "title": "ยื่นหมูยื่นแมว", "highlight": "หนึ่งในแผลอักเสบเรื้อรังของนายกฯ พล.อ.ประยุทธ์ จันทร์โอชา ที่ฝ่ายค้านนำมาขยี้กลางสภาฯ คือ การใช้อำนาจ ม.44 สั่งปิดเหมืองทองคำอัคราของบริษัท คิงส์เกต ออสเตรเลีย โดยไม่ฟังคำทักท้วงของข้าราชการประจำ", "content": "ทำให้บริษัทคิงส์เกตยื่นฟ้องอนุญาโตตุลาการ เรียกร้องค่าเสียหายจากรัฐบาลไทย ฐานใช้อำนาจเผด็จการสั่งยึดสัมปทานบริษัทเอกชนโดยไม่เป็นธรรมเรียกร้อง “ค่าโง่สามหมื่นล้านบาท” จากรัฐบาลไทย!!ล่าสุด เหมืองทองคำอัคราที่ถูกลุงตู่สั่งปิดไปเมื่อ 6 ปีที่ผ่านมา ได้ฟื้นคืนชีพกลับมาเปิดใหม่อีกครั้งอย่างใหญ่บ๊ะละฮึ่มยิ่งกว่าเดิมโดยรัฐบาลลุงตู่ยอมเกี้ยเซียะขยายสัมปทานเหมืองทองคำเพิ่มอีก 10 ปี!!คาดว่าจะสามารถผลิตแร่ทองคำได้อีกไม่ต่ำกว่า 30 ตันแถมยินยอมให้บริษัทคิงส์เกตนำสินแร่ทองคำที่ถูกอายัดไว้ออกไปขายได้อย่างสบายแฮไม่ใช่แค่นั้น รัฐบาลลุงตู่ยังจำยอมต้องออกใบอนุญาตพิเศษให้บริษัทอัคราฯ สำรวจและผลิตแหล่งแร่ทองคำในพื้นที่หลายจังหวัดเพิ่มอีก 44 แปลง รวมพื้นที่ประมาณ 400,000 ไร่หรือเพิ่มจากพื้นที่เดิมที่เหมืองทองคำอัคราได้สัมปทานอยู่เดิมอีก 80 เท่าตัว ฯลฯเพื่อยื่นหมูยื่นแมวให้บริษัทคิงส์เกต ออสเตรเลียยอมถอนคดีที่ฟ้องร้องเรียกค่าเสียหายสามหมื่นล้านบาทจากนายกฯลุงตู่ ฐานใช้อำนาจเผด็จการสั่งปิดเหมืองทองคำของบริษัทเอกชน เข้าข่ายละเมิดข้อตกลงการค้าเสรีไทย-ออสเตรเลียการบุ่มบ่ามสั่งยกเลิกสัมปทานบริษัทเอกชนต่างประเทศตามอำเภอใจ โดยไม่เปิดโอกาสให้เอกชนผู้เสียหายมีสิทธิโต้แย้ง เป็นการละเมิดสนธิสัญญาการค้าสากลเป็นบทเรียนราคาแพงของนายกฯลุงตู่ที่ใช้อำนาจเผด็จการสั่งปิดเหมืองทองคำอัคราโดยไม่ฟังเสียงทักท้วงของจิ้งจกตุ๊กแก “แม่ลูกจันทร์” ชี้ว่า เหตุที่รัฐบาลลุงตู่ต้องยอมไกล่เกลี่ยให้คิงส์เกตยอมถอนคดีเพราะถ้ารัฐบาลจะสู้คดีต่อไปก็แพ้ลูกเดียว!!แถมต้องใช้เงินหลวงจ่ายชดเชยค่าโง่อีกก้อนโต!!ดังนั้น การยอมประเคนทรัพยากรประเทศ เพื่อให้บริษัทคิงส์เกตยุติการฟ้องร้องจึงสมประโยชน์ทั้งรัฐบาลไทยและเอกชนเจ้าของสัมปทานเหมืองทองคำอัคราแต่ยังมีความเสียหายมหาศาลที่เกิดจากความผิดพลาดของผู้นำรัฐบาลไทยคือรัฐบาลลุงตู่ได้ใช้งบประมาณแผ่นดินไปจ่ายค่าจ้างทีมทนายต่างชาติไปสู้คดีรัฐบาลไทยถูกฟ้องคดีปิดเหมืองทองคำที่สิงคโปร์แม้สุดท้ายบริษัทคิงส์เกตจะรอมชอมยอมถอนคดีฟ้องรัฐบาลไทยแต่ค่าจ้างทีมทนายจ่ายไปแล้ว 796 ล้านบาทก็สูญฟรี!!หรือพูดง่ายๆ รัฐบาลนายกฯลุงตู่ต้องจ่ายค่าจ้างทนาย 796 ล้านบาท เพื่อยุติคดีที่ตัวเองถูกฟ้องเป็นจำเลยค่าจ้างทนาย 796 ล้านบาท มาจากเงินภาษีประชาชนทุกบาททุกสตางค์ชื่นสะดือมั้ยล่ะโยม??“แม่ลูกจันทร์”"},
{"id": 470, "title": "ถูกที่ถูกเวลา", "highlight": "ถ้าพูดถึงกีฬาเบสบอลในเมืองไทย หลายคนอาจไม่ค่อยคุ้นหู หรือมีการเล่นอย่างแพร่หลายมากนัก ทั้งที่สมาคมกีฬาเบสบอลในไทยก่อตั้งมากว่า 30 ปีแล้วก็ตาม ส่วนหนึ่งอาจด้วยจำนวนคนเล่นในไทยมีเฉพาะกลุ่มหรือยังไม่มากเท่าที่ควร", "content": "แต่ใครจะรู้ว่านักกีฬาไทยเคยไปวาดลวดลายในกีฬาเอเชียนเกมส์ครั้งที่ 12 พ.ศ.2537 ฮิโรชิมา ประเทศญี่ปุ่นมาแล้วและนับเป็นข่าวดีของไทยเมื่อ “มร.โทมะ อิโรกาวะ” ตัวแทนพร้อมคณะจากสโมสร Astro Planets Ibaraki (IBARAKI AP) แห่งเมืองอิบารากิ ประเทศญี่ปุ่น ลงทุนบินมาเมืองไทยเพื่อทำ “เอ็มโอยู” ระหว่างสมาคมกีฬาเบสบอลแห่งประเทศไทย และสโมสรเบสบอล Astro Planets Ibaraki จากประเทศญี่ปุ่นการบันทึกข้อตกลงระหว่างสมาคมกีฬาเบสบอล แห่งประเทศไทยและสโมสรเบสบอล Astro Planets Ibaraki จากประเทศญี่ปุ่นอย่างเป็นทางการครั้งนี้ ถือเป็นการเปิดประวัติศาสตร์หน้าใหม่ของวงการกีฬาเบสบอลใจความสำคัญของบันทึกข้อตกลงในครั้งนี้ เป็นความร่วมมือกันเพื่อทำการพัฒนาและขยายฐานกีฬาเบสบอลในประเทศไทยให้กลับมาเป็นหนึ่งในกีฬาที่ได้รับความนิยมสูงสุดในทวีปเอเชีย และให้การสนับสนุนกีฬาเบสบอลของประเทศไทยให้เกิดความก้าวหน้าโดย มร.โทมะ อิโรกาวะ จะส่งทีมงานผู้ฝึกสอน ของ IBARAKI AP เริ่มลงพื้นที่จังหวัดต่างๆ อาทิ เชียงใหม่ พิษณุโลก สงขลา นครศรีธรรมราช ชัยภูมิ ขอนแก่น ฯลฯ เพื่อแนะนำกีฬาเบสบอลให้เป็นที่รู้จักมากขึ้น รวมถึงค้นหานักกีฬาไทยที่มีศักยภาพในกีฬาเบสบอลทุกรุ่นอายุ ไม่จำกัดเพศ ทำการบันทึกข้อมูลส่งมอบให้สมาคมกีฬาเบสบอลแห่งประเทศไทยส่วนในช่วงเดือน เม.ย. ทางสโมสร IBARAKI AP จะส่งผู้ฝึกสอนระดับอาชีพของสโมสรมาทำหน้าที่ ผู้ช่วยโค้ชทีมชาติไทยอีกด้วยความร่วมมือระยะยาวระหว่างสมาคมกีฬาเบสบอลแห่งประเทศไทยและสโมสร Astro Planets Ibaraki อีกมากมาย เชื่อว่าจะทำให้กีฬาเบสบอลเป็นที่นิยมและแพร่หลายในประเทศไทย ในอนาคตอันใกล้จะให้ประเทศไทยเป็นศูนย์กลางกีฬาเบสบอลในกลุ่มอาเซียนอีกด้วยการลงนาม (MOU) ครั้งนี้ถือเป็นข่าวดีของวงการเบสบอลเมืองไทยอย่างมาก เพราะจะเอื้อประโยชน์ ให้กับสมาคมกีฬาเบสบอลแห่งประเทศไทยในทุกด้าน โดยเฉพาะนักกีฬาทีมชาติในทุกรุ่นอายุจะได้รับประโยชน์ อย่างมากมายและเพิ่มศักยภาพ เสริมความแข็งแกร่งให้สมาคมกีฬาเบสบอลไทยอีกระดับหนึ่งถือเป็นผลงานชิ้นโบแดงของสมาคมเบสบอลฯ ในยุค “วุฒิชัย อุดมกาญจนนันท์ นายกสมาคมฯ และนายชัยวัฒน์ ชัยวรรณจินดา พ่อบ้านสมาคมฯ” ที่หวังให้กีฬาเบสบอลของไทยกลับมาคึกคักอีกครั้งนับว่าถูกที่ถูกเวลา “คนญี่ปุ่นรักใครรักจริง ทำอะไรทำจริง” ในอนาคตเราอาจจะมีนักกีฬาเบสบอล เก่งๆเข้าไปเล่นเบสบอลอาชีพที่ประเทศญี่ปุ่นก็ได้ขอส่งกำลังใจให้กับคณะกรรมการสมาคมกีฬาเบสบอลยุคนี้รวมถึงผู้เกี่ยวข้องที่เสียสละทุ่มเทแรงกายแรงใจเพียงเพื่อหวังให้กีฬาเบสบอลกลับมาบูมในไทยอีกครั้ง.โจโจ้ซัง"},
{"id": 474, "title": "วันนี้มีมวยให้ชมกันทั้ง 3 แห่ง คู่มวยคู่คี่ ช่อง 7 คัมแบ็ค-พยัคฆ์ศรีขร–แมมมอส–ดี", "highlight": "เวทีมวย อ.ต.ก. 3 จ.นนทบุรี–สนามมวยช่อง 7 สี และ เวทีราชดำเนิน วันอาทิตย์ที่ 19 ก.พ. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ศึกมวยดีวิถีไทย PPTV36 ถ่ายสด 12.15 น.ยอดศึก (ลูกสวน) ออโต้อาร์วัน (ชนะคะแนน สมิงเดช ร.ร.ราชวินิตบางแก้ว ที่อ้อมน้อย) นักชกชาวเมียนมา บู๊ทรหดเตะต่อยหมัดแทงเข่าศอกรุนแรงมีฮึดตลอดแต่เข่าในเป็นรอง จะแพ้ ปืน (รางปืน) ยูฟ่าบูมเด็กเซียน (แพ้ทีเคโอ ดูเอ็น ผู้กองโอ่ง ตม. ยก 3 ที่นนทบุรี) มวยแข็งแกร่งเตะต่อยหมัดแทงเข่า ปล้ำตีรุนแรงมีฮึดตลอดกว่าท้ายๆ 118 ป.มเหศวร ศิษย์หนุ่มน้อย (แพ้คะแนน เก้าพยัคฆ์ (ต้นกล้าเสือเก้ามวยไทย) แท็กซี่มิเตอร์ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดเก๋าเกมกว่า จะชนะ แดนพิฆาต (ป.ประวิทย์) ก.บางบัวทอง (แพ้คะแนน เพชรน้องฟาร์ม ไฟต์เตอร์มวยไทย ที่รังสิต) มวยจังหวะเตะต่อยหมัดแทงเข่าศอกปล้ำตี รุนแรงมีฮึดตลอดแต่กระดูกเป็นรอง 114 ต่อ 115 ป.บินลาดิน แสงมรกต (ชนะคะแนน ทูมอโร่ อีลิท กรุ๊ปอคาเดมี่ ที่นนทบุรี) มวยทรหดเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ ยางดำ ส.ท.เหี่ยวบางแสน (ชนะทีเคโอ เผด็จศึก ลูกสวน ยก 3 ที่นนทบุรี) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่แรงปลายเป็นรอง ชนิดสนุกพลิกไปมาอีกครั้ง 120 ต่อ 121 ป.ชาญยุทธ ศักดิ์รุ่งเรือง (ชนะคะแนน เพชรทอง นายกวิทย์ทุ่งสง ที่นนทบุรี) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดหลักเหลี่ยมดีกว่า จะชนะ ศุภชัยเล็ก เหน่งซับใหญ่ (ชนะคะแนน น้องบิว ศิษย์ป๋าโอ ที่นนทบุรี) มวยแข็งแกร่งเตะต่อย หมัดแทงเข่าอกปล้ำตีรุนแรงมีฮึดตลอดแต่หลักเหลี่ยม เป็นรอง 126 ป.ศึกมวยไทย 7 สี ช่อง 7 ถ่ายทอดสด 14.30 น.เด่นสยาม เหลี่ยมธนวัต มวยแข็งแกร่งเตะต่อยหมัดแทงเข่าปล้ำตีเหนียวแน่นมีฮึดตลอดกว่า จะชนะ อิกคิวซัง ส.สละชีพ มวยจังหวะฝีมือเตะต่อย หมัดแทงเข่าปล้ำตีคล่องฉลาดชนิดสนุกพลิกไปมาอีกครั้ง (ฟอร์มหลัง เด่นสยาม ชนะคะแนน อิกคิวซัง ที่ดอนเมือง) 100 ป.แมมมอส ส.สละชีพ (ชนะคะแนน แมน ศิษย์เจ๊นิ่ม ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอดกว่า จะชนะ เพชรน้องเนย (คูโบต้า)นกเขา กม.11 (แพ้คะแนน หยกคีรี ที.เอ็น.มวยไทย ที่บางกะปิ) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดชนิดสนุก 118 ป.สิบแสน (ส.แสนแก้ว) นกเขา กม. 11 (แพ้คะแนน วรพล เกียรติชัชนันท์ ที่บางกะปิ) มวยจังหวะเตะต่อยหมัดแทงเข่าศอกปล้ำตีรุนแรงเก๋าเกมแต่สภาพร่างกายเป็นรอง จะแพ้ พยัคฆ์ศรีขร เพชรแสงทอง (ชนะทีเคโอ เป็นต่อ แป๊ะมีนบุรี ยก 2 ที่ รดน.) มวยจังหวะ ฝีมือเตะต่อยหมัดแทงเข่าศอกแม่นยำรุนแรงฉลาดฟอร์มสดหนุ่มแน่นมีลุ้นตลอด 138 ป.คัมแบ็ค ที.เค.ยุทธนา (ชนะคะแนน ดีเซลน้อย เหลี่ยมธนวัต ที่ทีวีสี 7) มวยทรหดเตะต่อยหมัดแทงเข่าศอกปล้ำตี รุนแรงมีฮึดตลอดกว่า จะชนะ วิน ม.รัตนบัณฑิต (แพ้คะแนน แรมบ๊องส์ ส.เถระพัฒน์ ที่เชียงราย) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดแต่เสียดสีมียุบท้ายๆ 127 ป.ศึกเกียรติเพชร JKN 18 ถ่ายทอดสด 18.15 น.ยอดบัวงาม สิงห์เนวินกาฬสินธุ์ (ชนะคะแนน เพชรภูคำ ยาสีฟันสมุนไพรไทรโยค ที่บางกะปิ) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอด จะชนะ ชายสี่ (ว.สุขสันต์) เครื่องครัวเทอร์โบชาร์ค (แพ้คะแนน เพชรประภาพร ลูกบ้านใหญ่ ที่บางกะปิ) มวยจังหวะเตะต่อยหมัดแทงเข่าปล้ำตีคล่องแต่เสียดสีเป็นรองท้ายๆ 102 ป.เมฆขลา ส.สละชีพ (ชนะคะแนน แมน ศิษย์เจ๊นิ่ม ที่ รดน.) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดแต่แข็งแกร่งเป็นรอง จะแพ้ เพชรพันฤทธิ์ ห้างทองเมลดา (แพ้คะแนน แมมมอส ส.สละชีพ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดสนุก 117 ป.กาก้า (แป๊ะมีนบุรี) นายกกุ้งเมืองเพชร (แพ้คะแนน เพชรทองหล่อ โจนูโว ที่ รดน.) มวยบู๊ทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอดกว่า จะชนะ ขุนศึกน้อย ศิษย์แก้วประพล (แพ้คะแนน สิบแสน นกเขา กม.11 ที่สมุย) มวยจังหวะเตะต่อยหมัดแทงเข่าศอกปล้ำตีรุนแรงฉลาดแต่แรงปลายเป็นรอง 131 ป.ชูทรัพย์ ส.สละชีพ (แพ้คะแนน ปังตอ ภ.หลักบุญ ที่ รดน.) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดกว่า จะชนะ มหาสมุทร นายกกุ้งเมืองเพชร (ชนะคะแนน ราชเดช ส.เพชรจำรัส ที่บางกะปิ) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดแต่ช้ากว่าชนิดสนุก 117 ป.ชัย ศิษย์อาจารย์บี้"},
{"id": 472, "title": "เหตุใดความฟิตลดลง หลังจากไม่ได้ออกกำลังกายนาน", "highlight": "วิ่งรอบโลกปั่นทั่วไทย มีบทความดีๆ แชร์มาจากเพจ ThaiRun ฮับความสุขนักวิ่ง ให้ได้อ่านกัน ในหัวข้อ ความฟิตที่ลดลง หลังจากไม่ได้ออกกำลังกาย เพื่อนๆ เคยเป็นกันไหมที่เราหายจากการวิ่งไปสัก 2 อาทิตย์ ถึง 1 เดือน อาจจะด้วยเหตุผลอะไรหลายๆอย่าง เช่น ฝุ่นเอย งานเยอะเอย หมดใจจะวิ่งเอย อะไรก็แล้วแต่ และเมื่อเรากลับมาวิ่งอีกครั้ง กลับเหนื่อยกว่าเดิม หัวใจเต้นรัวๆ ทั้งที่วิ่งเพซเดิมที่เคยวิ่ง ", "content": "ยิ่งวิ่ง ก็ยิ่งเหนื่อย ยิ่งหัวใจเต้นเร็ว ความอึดที่เคยมีก็ดูเหมือนจะหายไป วิ่งไปก็ต้องต่อสู้กับตัวเอง และความเหนื่อยในใจก็จดจ้องอยู่กับลมหายใจ และจังหวะการก้าวเท้า เพื่อซ้อมวิ่งให้ได้ตามเป้าหมายที่วางเอาไว้ อาการแบบนี้คือ ความฟิตลดลง เนื่องจากการที่เราห่างหายจากการวิ่งและออกกำลังกายไปนานนับ 1 เดือน และถ้าหายไปนานกว่านี้ ความฟิตน่าจะหายไปหมดได้ถ้าเราไม่ได้วิ่งนาน 1 เดือน ความฟิตเราจะหายไปจริงไหม และหายไปเท่าไหร่? ไม่ได้วิ่ง 1 เดือน เอาจริงๆความฟิตก็จะลดลงประมาณหนึ่ง ราวๆ 20-25% ของประสิทธิภาพร่างกายตามปกติของเราเอง แต่ก็ต้องดูหลายๆปัจจัย ถ้าเราหยุดปุ๊บ เรื่องโภชนาการเรายังดี หรือมีกิจกรรมที่ได้ทำในแต่ละวัน ความฟิตก็ลดลงน้อยกว่าปกติ แต่ถ้าเราละเลยเรื่องโภชนาการ และทำกิจกรรมที่เคลื่อนไหวน้อยด้วย ความฟิตก็จะลดลงมากถ้าเราซ้อมอย่างต่อเนื่อง โดยปกติ 4-6 สัปดาห์ ความฟิตก็จะกลับคืน แต่ส่วนใหญ่ในสัปดาห์แรกๆการกลับคืนก็จะเหนื่อยหน่อย แต่ผ่านมา 1-2 สัปดาห์ เราก็จะดีขึ้น วิ่งแล้วเหนื่อยน้อยลง ร่างกายก็จะปรับตัวไปเรื่อยๆ ต้องให้เวลาข้อต่อ กล้ามเนื้อ เอ็นต่างๆในการฟื้นตัวและพัฒนาด้วย ถ้าไม่มีเวลาวิ่ง แต่ทำกิจกรรมอื่นๆ ก็จะดี เช่น เดิน ว่ายน้ำ ให้เราได้ใช้ร่างกายมากขึ้น เพื่อคงประสิทธิภาพการทำงานของกล้ามเนื้อ และหัวใจไว้ เป็น นักวิ่ง แล้วจะ ไม่มีวันเลิกเป็น ไม่ว่าเราจะติดภารกิจไม่ได้วิ่งนานขนาดไหน แต่เชื่อเถอะว่า เมื่อกลับมาวิ่ง เราก็จะมี ความสุข ทุกครั้งฟ้าคำรามsocialfox@hotmail.com "},
{"id": 459, "title": "\"แชทบอท AI\" ยังไม่นิ่ง ระวังความเสี่ยงสูง", "highlight": "กระแสความร้อนแรงของ Chat GPT โปรแกรมแชตปัญญาประดิษฐ์ (AI) ที่มีความชาญฉลาดจากการเรียนรู้ของระบบที่สามารถสื่อสารกับมนุษย์ได้น่าอัศจรรย์ มีขีดความสามารถหลายๆด้าน ตอบคำถามได้สารพัด ให้คำแนะนำ เขียนบทความ แต่งเพลงสารพัดประโยชน์", "content": "ไปจนถึงสามารถทำข้อสอบกฎหมายที่เรียนในระดับมหาวิทยาลัยของสหรัฐฯ ทั้งแบบข้อสอบปรนัยและอัตนัย ครอบคลุมประเด็นตั้งแต่กฎหมายรัฐธรรมนูญไปจนถึงกฎหมายภาษีและการละเมิดกฎหมายต่างๆ โดยได้รับเกรด C+ จนกลายเป็นข้อห้ามของสถาบันการศึกษาในสหรัฐฯ หลายๆแห่งต่อต้านห้ามใช้เพราะเกรงจะนำไปช่วยเรียน ช่วยทำการบ้านกันอย่างเป็นล่ำสันโปรแกรม Chat GPT พัฒนาขึ้นโดยบริษัท OpenAI ซึ่งเป็นที่ทราบกันดีว่าหนึ่งในผู้ก่อตั้งคือ “อีลอน มัสก์” ผู้โด่งดัง ก่อนที่เขาจะลาออกไปโดยให้เหตุผลผลประโยชน์ทับซ้อนกับ AI ของค่ายรถยนต์เทสล่า และไมโครซอฟต์ก็เป็นหนึ่งในผู้ลงทุน โดยให้เงินไปพัฒนาถึง 1,000 ล้านดอลลาร์สหรัฐฯ และล่าสุดยังมีข่าวว่าจะเติมเงินให้อีกถึง 10,000 ล้านดอลลาร์ให้นำไปพัฒนาต่อยอดขึ้นไปอีก ขณะเดียวกัน ไมโครซอฟต์เองได้นำ โปรแกรม Chat GPT เข้าไปใช้ในเครื่องมือสืบค้นข้อมูลหรือเสิร์ชเอนจิ้น Bing (บิง) ของตนเอง ซึ่งได้มีการเปิดตัวไปแล้วเมื่อช่วงสัปดาห์ที่ผ่านมา จนผู้คนต้องหันมาให้ความสนใจว่า ไมโครซอฟต์ได้ประกาศสงคราม “เสิร์ชเอนจิ้น” ครั้งใหม่ขึ้น หลังจากตกอยู่ภายใต้การบดบังรัศมีของ Google (กูเกิล) มายาวนานไมโครซอฟต์ระบุว่า Chat GPT ใน Bing จะทรงพลังกว่า Chat GPT ที่ใช้บนเว็บไซต์ของ OpenAI อีกทั้งโมเดล Microsoft Prometheus จะช่วย AI ปรับปรุงข้อมูลใหม่ๆได้อย่างรวดเร็วจนถึงปัจจุบันการใช้งาน Bing จะมีแท็บเพิ่มขึ้นมาให้เลือก แสดงผลการค้นหาแตกต่างจากเสิร์ชเอนจิ้นแบบปกติที่แสดงผลการค้นหาตามรายชื่อเว็บและมีคำอธิบายเล็กน้อยใต้ลิงก์ผลการค้นหา โดยจะแสดงผลการค้นหาเป็นบทความเป็นย่อหน้าที่คัดกรองผลการค้นหาให้เหมาะสมกับความต้องการผู้ใช้ และจะมีแหล่งอ้างอิงประกอบผลการค้นหาอีกด้วยขณะเดียวกัน กูเกิล เจ้าตลาดแห่งเสิร์ชเอนจิ้นเองเมื่อเห็นไมโครซอฟต์เคลื่อนไหวอย่างรวดเร็ว ก็ได้เปิดตัว Bard AI Chatbot ออกมาเช่นเดียวกัน เบื้องต้นได้ทดสอบใช้งานนำไปใช้กับ Google Search แต่ดูเหมือนว่าจะยังไม่มีความพร้อม เพราะช่วงเปิดตัวเจ้า Bard ดันตอบคำถามผิดในวิดีโอโปรโมต ซึ่งสร้างผลกระทบต่อนักลงทุนพากันแห่ขายหุ้นออกไป ทำให้มูลค่าหุ้นของกูเกิลหดหายไปกว่า 1 แสนล้านดอลลาร์ฯมีรายงานด้วยว่า กรณีดังกล่าวพนักงานของกูเกิลส่วนหนึ่งไม่พอใจถึงการเปิดตัวดังกล่าวเพราะเหตุยังไม่พร้อม ซึ่งก่อนหน้านี้ “ซุนดาร์ พิชัย” ซีอีโอ และผู้บริหารด้าน AI ได้แสดงความกังวลถึงความเสี่ยงในการเปิดตัวทั้งที่ยังไม่พร้อม แต่ที่สุดได้กลับลำเปิดตัว หลังเห็นคู่แข่งขยับตัวก่อนอย่างไรก็ตาม หลังจากไมโครซอฟต์ได้ส่งคำเชิญให้ผู้สนใจทดลองใช้ระลอกแรก มีผู้คนลงชื่อรอมากกว่า 1 ล้านคน เพื่อทดลอง Chat GPT ใน Bing ปรากฏพบว่ามีข้อเท็จจริงที่ผิดพลาดหลายจุดมาก โดย “ดมิทรี เบรเรตัน” นักวิจัยอิสระได้ชี้ให้เห็นปัญหาเกี่ยวกับข้อเท็จจริงในการตอบคำถาม อาทิ คุณสมบัติของเครื่องดูดฝุ่นไร้สาย Dyson และ Bissell Pet Hair Eraser แต่กลับบอกข้อเสียของ Bissell ว่าสายสั้นเกินไป เพียง 5 เมตรเท่านั้น นอกจากนี้ยังมีการตอบคำถามเรื่องการเงินที่ผิดพลาด เช่นรายงานผลประกอบการของบริษัทแกร็บ โดยระบุว่าผลกำไรการดำเนินงานอยู่ที่ 5.9% ซึ่งไม่มีตัวเลขดังกล่าวในเอกสารและผลกำไรจริงๆที่ 4.6% รวมถึงสรุปการคาดการณ์ผลกำไรว่าจะเติบโตถึงเลขสองหลักแต่ในเอกสารไม่ได้ระบุไว้“เบรเรตัน” กล่าวว่า AI ยังมีข้อจำกัดและอาจยังไม่พร้อมที่จะนำมาใช้งานจริง ตนค่อนข้างจะตกใจไปกับกระแสตอบรับอย่างล้นหลามของไมโครซอฟต์ในก่อนหน้านี้ ซึ่งต่อมาก็มีหลายๆ คนได้พบกับปัญหาหรือการตอบสนองที่แปลกๆ หลังจากได้ทดลองแชตกับ Bing จำนวนมากและได้โพสต์ลงออนไลน์ทางด้าน “อีลอน มัสก์” ได้ออกมาตอบสนองว่าอาจจะต้องปรับปรุงอีกสักหน่อย หลังเห็น Bing ตอบกลับผู้ใช้งานว่า “ฉันจะไม่ทำร้ายคุณเว้นแต่คุณจะทำร้ายฉันก่อน” และเขาได้ระบุว่า “หนึ่งในความเสี่ยงที่ใหญ่ที่สุดต่ออนาคตของความเจริญของมนุษย์คือ AI” และย้ำด้วยว่า AI เป็น “ความเสี่ยงต่อสังคมที่ใหญ่กว่ารถยนต์ เครื่องบิน หรือยา”."},
{"id": 457, "title": "อโลฮ่า \"ครัวซองต์ข้าวหลาม\" ขนมไทยใส่สูท @บางแสน", "highlight": "คนอาจมอง “บางแสน” เป็นเมืองท่องเที่ยวต๊าซสุดรุ่นพ่อคุณปู่แม่คุณย่า แต่เดี๋ยวนี้สู้หาดพัทยาไม่ได้ที่มีสากกะเบือยันเรือรบ...แต่ “คุณชาย 3” กลับมองบางแสนช่างน่ารักน่าหยิกมีหาดขาวนวลร่มเก้าอี้ผ้าใบกางเป็นระเบียบพ่วงวิวทิวมะพร้าวให้ร่มเงา เชียร์ “เยาวรุ่น” ยุคดิจิทัลไปเดินได้ “ไม่ตกยุค”", "content": "ใคร “ป้ายยา” ชวนไปเที่ยวต้องอุทาน “โอ้โห! ปังปุริเย่วาตานาเบ้ไอโกะ” เพราะเพิ่งได้ไปสัมผัสน้ำทะเลมาแบบหมาดๆ แล้วโฉบไปเยี่ยม “เดอะไทด์ รีสอร์ท” ที่มีดีไม่แพ้โรงแรม 5 ดาวเที่ยวนี้...ตั้งใจจะไปชิม “ขนมไทยใส่สูท” ที่ลือกันให้แซ่ด! ว่าอร่อย ดีไซน์ไม่เหมือนใครนั่นคือ “ครัวซองต์ข้าวหลาม” ...โดยครัวซองต์นั้นเป็นของกินยามเช้าชาวฝรั่งเศสทานคู่กับชากาแฟ แต่ออสเตรียคิดเมื่อปี 1683 คราวฉลองชัยชนะต่อกองทัพเติร์ก จึงเอารูปพระจันทร์ครึ่งเสี้ยวบนธงชาติเติร์กมาเป็นขนมปังครัวซองต์มันเสียเลย...ต่อมาได้กระจายไปทั่วรวมถึงในไทย โลกถึงได้ยกให้ทุกวันที่ 30 มกราคมเป็น “วันครัวซองต์โลก” ที่ “เดอะไทด์ฯ” ก็เหมือนฝรั่งเศสคือจัดมุม “ครัวซองต์ข้าวหลาม” เป็นอาหารเช้าในที่พัก คุณชายขอชิมเป็นมื้อกลางวันที่ “อโลฮ่า บีช คาเฟ่” (เรียก “ฮ่า” แบบไทยๆ) หน้ารีสอร์ตริมถนนสาย 1 เลียบริมทะเล...อาคารนี้ดูคล้ายยกมาจากฮาวาย เห็นทิวมะพร้าวเคียงทะเลตรงหน้า....เหมือนในภาพยนตร์เรื่อง “บลู ฮาวาย” ที่พระเอกสุดหล่อยุคซิกตี้เอลวิส เพรสลีย์ นำแสดงชักเพ้อเจ้อไปกันใหญ่...ดีแต่ได้ยินเรกคอมมานเดอร์สาวร้องทักเสียก่อน ด้วยคำว่า “อโลฮ่า” ภาษาฮาวายเอี้ยนหมายถึงคำทักทายต้อนรับหรืออำลา เช่น “สวัสดี”...คนทักคือ “หนิง” สรญา ไกลโหล ผู้ช่วย จีเอ็มฝ่ายสื่อสารการตลาด เธอแนะนำค็อกเทลหลายชนิดตัวชูโรงคุณผู้หญิง “พิ้งค์เลดี้” ไม่ก็ “บลูมาการิต้า” ตระกูลซานฟรานฯใช้เหล้าเตกิล่าเม็กซิโกผสมน้ำมะนาวปากแก้วโรยเกลือป่น...พูดแล้วชักเปรี้ยวปากส่วนคุณผู้ชายควรเป็น “อะราวเดอะเวิลด์” ใช้วอดก้ารัสเซียผสมอีลิกซ์ ผสมน้ำแพชชันฟรุตบ้านเราเรียก “กะทกรก” แล้วก็น้ำมะนาว คอแข็งหน่อยให้ลอง “จินฟิซซ์” เหล้าสกุลผู้ดีอังกฤษดื่มแล้วหอมปากเย้ายวนคู่ใจ สูตรนี้ใส่มะนาวฝานชิ้นหนึ่งชวนดื่มอย่าบอกใครเชียว...บอกไว้ก่อนเลยว่า ถ้าเป็นเครื่องดื่มแอลกอฮอล์เพียวๆไม่มี...“เต็มคาราเบล” เพราะเป็นคาเฟ่ชนิดดื่มกินอาหารไม่ใช่ “ผับ” ส่วนชากาแฟนั้นมีเพียบทุกแบรนด์นะจ๊ะO O O Oบรรยากาศเรือนกระจกซีวิวสไตล์อเมริกันจ๋า เหมาะนั่งพักผ่อนเจ๊าะแจ๊ะบนเก้าอี้หวายเบาะรองนั่ง อาหารมีทั้งครัวไทย ครัวจีน เวียดนาม และครัวตะวันตกสุดฮิตในไทย เช่น สปาเกตตี มะกะโรนี พิซซ่า สเต๊กแต่ซิกเนเจอร์ที่นี่...ให้ลองชิมน้ำผลไม้รวมชื่อ “อโลฮ่า แพร์ร็อท” ซึ่งเก๋ตรงจงใจดีไซน์น้ำมาเป็นชั้นสีผลไม้ ใช้หลอดดูดแล้วทายเอาเองสิว่าสีเขียว เหลือง และแดงเป็นน้ำจากผลไม้ชนิดใด?“อันนี้เป็นทริกการดื่มเพื่อให้ได้ครบทุกรสชาติในแก้ว ต้องดื่มไล่จากล่างขึ้นบนสุดที่สีสุดท้าย ส่วนถ้าจะคนปนกันจะเปลี่ยนสีเป็นน้ำตาลเข้มก็จะออกรสเปรี้ยวอย่างเดียว” ลองคิดถอดรหัสเอาเอง...เขียวน่าจะเป็นน้ำมะม่วง เหลืองต้องส้ม แดงสตรอว์เบอร์รี...สรุปว่าลองแล้วชิมแล้วก็ผิดหมดเลยต้องคนเป็นสีน้ำตาลซดรสเปรี้ยวนำหวานตามพอเป็นกระสาย ฮ่า ฮ่า ฮ่าจบจากน้ำพิสดารเรกคอมเมนเดอร์ก็เปลี่ยนเป็นของกินเล่น “อโลฮ่าแพลทเตอร์” จานนี้เข้าท่าไม่ทายก็รู้ว่ามีกุ้งแม่น้ำอบชีสใส่มันฝรั่งบด แซลมอนยัดไส้มอสซาเรลล่าชีส หอมใหญ่ชุบแป้งทอด ผักออร์แกนิกบีชาเบลย่างได้รสชาติชีสซอสกับน้ำสลัดเทาส์ซันด์ไอส์แลนด์มาโย...แถมมาด้วย “พายครีมเห็ดชิทาเกะญี่ปุ่น”สรรพคุณเห็ดช่วยรักษาโรคติดเชื้อในหลอดลม และคนกลั้นฉี่ไม่สะเด็ด ลดไขมันในเลือดกินแล้วร่างกายจะซู่ซ่า ได้ข่าวมาว่าเมนูนี้เปิดตัวขายไปเมื่อวันปีใหม่ที่ผ่านมานี้เองจากนั้น...ก็ถึงคิว “ขนมไทยใส่เสื้อนอก” เป้าหมายหลักลึกๆในใจกันเสียที ที่นำครัวซองต์ซึ่งเกิดเวียนนาเมืองนักดนตรีเอกของโลก “โยฮัน ซเตราส์” เจ้าของเพลง “บลู ดานูบ” ขนมปังอบที่ว่าไป “ปั๊วะ” ฝรั่งเศสแล้วถูกดัดแปลงเป็นลูกผสมขนมไทย “ปัง” กับ “ข้าวหลาม” ภูมิปัญญาชาวหนองมน ที่เดิมมูนข้าวเหนียวใส่กระบอกไม้ไผ่เผากินในครัวเรือน และกลายเป็น “ข้าวหลามช็อต” ขายทัวร์ก่อนเพิ่งผสมผสานออกมาเป็น “ครัวซองต์ข้าวหลาม” รสถั่วดำมะพร้าวอ่อน เผือกมะพร้าวอ่อนและชาไทยใส่แปะก๊วย...อะเมซิ่งไทยแลนด์ หนึ่งเดียวในโลกก็เพิ่งไม่นานมานี้อีกนี่เองO O O O “เมนูนี้ถือเป็นวัฒนธรรมอาหารร่วมสมัยมรดกหนองมน หาดบางแสน ออกจากครัวเบเกอรี โดยวิธีคิดคัดเอาเฉพาะส่วนหน้าข้าวหลามเป็นข้าวเหนียวมูนหัวกะทิ ใส่เกลือป่นผสมน้ำตาลทำให้หวานมันเข้มข้นสุดชิลล์...แล้วนำไปสอดไส้ขนมปังโฮมเมดสดใหม่ทุกวันปลอดสารกันบูด...”ดีไซน์ออกมาเป็นรูปเกลียวโคนจึงเรียก “ข้าวหลามโคน” เปิดตัวครั้งแรกกลางปี 2017 ...ต่อมาปลายปี 2021 จึงเพิ่มวัตถุดิบครัวซองต์โฮมเมดเป็นสินค้าตัวใหม่เรียกว่า “ครัวซองต์ข้าวหลาม”คุณชายฯชิมแล้วอดคิดไม่ได้ว่า...กำลังกินขนมปังอบโบราณขณะตัวอยู่ฟากโลกตะวันตก ครั้นกินไส้คือข้าวหลามหอมได้กลิ่นมูนข้าวเหนียวหวานมันคล้ายเผาด้วยกระบอกไผ่แถวหนองมน ...ถ้าเป็นคนไทยในต่างแดนรับประกันซ่อมฟรีต้องน้ำตาไหลเพราะคิดถึงบ้าน...เชื่อสิ!“อโลฮ่า บีช คาเฟ่” ริมถนนสาย 1 เลียบริมทะเลบางแสน อาหารที่นี่สนนราคามีตั้งแต่ 100-400 บาทขึ้นอยู่กับออเดอร์ ส่วนข้าวหลามโคน (ที่เด็ดโดนหัวใจ) ชิ้นละ 59 บาท ครัวซองต์ข้าวหลามชิ้นละ 89 บาทปักหมุดกันไว้เผื่อแวะเวียนผ่านไป ร้านเปิดตั้งแต่เช้า 6 โมงครึ่งปิด 3 ทุ่มทุกวัน โทร. 08–3119–4461 หรือ 0–3839–9200 ต่อ 8309 ...แล้วจะรู้เที่ยวบางแสนเก๋ไก๋ไม่ตกยุคชัวร์. คุณชาย 3"},
{"id": 468, "title": "ดาวดังรวมพล 6 แดงชิงแชมป์โลก", "highlight": "ถือเป็นอีกทัวร์ นาเมนต์สำคัญของไทยในการเป็นเจ้าภาพจัดงานใหญ่ระดับโลก “ปทุมธานี ซิกส์ เร้ด เวิลด์ แชมเปียนชิป 2023” หรือ 6 แดงชิงแชมป์โลก ชิงถ้วยพระราชทานพระบาทสมเด็จพระปรเมนทร รามาธิบดีศรีสินทรมหาวชิราลงกรณ พระวชิรเกล้า เจ้าอยู่หัว", "content": "โดยมีนัดดวลคิวระหว่างวันที่ 6-11 มี.ค. คอนเวนชั่นเซ็นเตอร์ มหาวิทยาลัยธรรมศาสตร์ ศูนย์รังสิตใหญ่หรือเปล่าบอกไม่ได้คงต้องไปพิสูจน์ กันเอง ที่งานแค่รายชื่อนักแทงที่เข้าร่วมก็พอจะคาดเดาได้ว่าใหญ่หรือเปล่า ที่แน่ๆนักแทงระดับท็อป 16 คนของโลกมาร่วมแน่นอน นำโดย จัดด์ ทรัมป์, รอนนี โอซัลลิแวน ไม่เว้นแม้กระทั่งตำนานของวงการสนุ้กเกอร์โลกอย่างสตีเฟน เฮนดรี และจิมมี ไวท์ส่วนนักแทงไทยนั้นแค่เอ่ยชื่อก็รู้จักมักคุ้นเป็นอย่างดี ไล่ตั้งแต่ “เอฟ นครนายก” เทพไชยา อุ่นหนู, “หมู ปากน้ำ” นพพล แสงคำ, “แจ๊ค สระบุรี” เดชาวัต พุ่มแจ้ง, “มิ้งค์ สระบุรี” ณัชชารัตน์ วงศ์หฤทัย แชมป์ 6 แดง ประเทศไทย “ซันนี่ สายล่อฟ้า” อรรคนิธิ์ ส่งเสริมสวัสดิ์ “นุ๊ก คอนหวัน” ปรมินทร์ ด่านจิรกุล และ “ไทยทอร์นาโด” ต๋อง ศิษย์ฉ่อย หรือวัฒนา ภู่โอบอ้อมยิ่งได้ “วินิจ เลิศรัตนชัย” ประธานเจ้าหน้าที่บริหาร บริษัท เฟรชแอร์ เฟสติวัล จำกัด รับบทโปรโมเตอร์ด้วยแล้วเชื่อขนมกินได้ของดีมีคุณภาพแน่นอน เพราะ “เสี่ยนิจ” เพิ่งฝากฝีไม้ลายมือในเกมบิ๊กแมตช์มาหมาดๆ “เดอะแมตช์ของเกมแดงเดือด” ที่ถือเป็นงานเวิลด์คลาสครั้งแรกที่อยู่ในระดับเอเชียแค่นี้ก็การันตีได้เป็นอย่างดีว่าไม่ธรรมดาเพราะเกมการแข่งขันครั้งนี้ผู้ชมกว่า 500 ล้านคนทั่วโลกจะได้รับชมผ่านการถ่ายทอดสดจากทรูวิชั่นส์ไปยังยูโรสปอร์ตผ่านช่องทางต่างๆเกินกว่า 200 ประเทศงานนี้บอกเลยคุ้มเกินคุ้ม นอกจากสร้างชื่อเสียงให้กับประเทศไทยอย่างกึกก้องแล้วเมืองเจ้าภาพอย่าง “ปทุมธานี” จะได้ร่วมโปรโมตแหล่งท่องเที่ยวไปในตัว อาทิ แปะโรงสี, ครุฑหลวงปู่เส็ง, หลวงปู่หล่ำ ซึ่งล้วนแต่มีชื่อเสียงของเมืองปทุมทั้งหมดทั้งมวลต้องยกนิ้วให้กับ “บิ๊กแจ๊ส” พล.ต.ท.คำรณวิทย์ ธูปกระจ่าง นายกองค์การบริหารส่วนจังหวัดปทุมธานี แม่งานใหญ่ที่ทำให้ศึกใหญ่ระดับโลกครั้งนี้เกิดขึ้น ยิ่งได้เห็นโปรแกรมต้อนรับนักแทงด้วยแล้วเชื่อจะประทับใจไม่ลืมแน่นอนเอาแค่ผลประกบคู่ออกมาก็ร้องซี้ดตามๆกันไล่ตั้งแต่กลุ่มเอ สตีเฟน แม็คไกวร์, ติง จุนฮุย, จาง อันตะ, มิ้งค์ สระบุรี, กลุ่มบี แบรี ฮอว์กินส์, ลูกา บรีเซล, จิมมี ไวท์, เทพไชยา อุ่นหนู, กลุ่มซี จอห์น ฮิกกินส์, โฮเซน วาเฟย์, เคน โดเฮอร์ตี, นุ๊ก คอนหวัน, กลุ่มดี จัดด์ ทรัมพ์, ริคกี วอลเดน, หม่า ไห่ หลง, นุ๊ก สงขลา, กลุ่มอี มาร์ค เซลบี, อาลี คาร์เตอร์, คริส เวคลิน, แจ๊ค สระบุรี, กลุ่มเอฟ มาร์ค วิลเลียมส์, มาร์ค อัลเลน, อองเดรส์ เปตรอฟ, ซันนี่ สายล่อฟ้า, กลุ่มจี ฌอน เมอร์ฟีย์, สจ๊วต บิงแฮม, มาห์มูด แอล ฮารีดี, หมู ปากน้ำ และกลุ่มเอช รอนนี โอซัลลิแวน, จิมมี โรเบิร์ตสัน, สแตน มูดี และต๋อง ศิษย์ฉ่อยแฟนๆ สอยคิวไม่ควรพลาดเพราะนอกจากเกมความมันระดับโลกที่ไม่สามารถหาดูได้ที่ไหนมาก่อนในประเทศไทยแล้วจะได้เห็นมือท็อปของโลกแบบใกล้ชิดติดขอบเวทีอีกด้วยหาซื้อบัตรเข้าชมได้แล้วที่ไทยทิคเก็ตเมเจอร์ ขณะที่ผู้ที่พิการทุกประเภทสามารถแจ้งเข้ามายังเพจของสมาคมได้จะจัดที่นั่งพิเศษอย่างดีไว้คอยต้อนรับ ส่วนนักเรียนนักศึกษาเพียงแค่โชว์บัตรยืนยันก็จะได้ลดราคาค่าบัตร 50 เปอร์เซ็นต์ทันที.พัลลภ ศรีไพรวัลย์ เรื่อง"},
{"id": 452, "title": "ศึกมวยไทยพันธมิตร มีลุ้นกับมวยคู่เอก บางคล้าน้อยเก๋าเกมจะชนะเพชรอันดา", "highlight": "เวทีมวยกองทัพอากาศธูปะเตมีย์ ดอนเมือง วันจันทร์ที่ 20 ก.พ. (วันนี้) เป็นรายการมวย ศึกมวยไทยพันธมิตร จัดโดยโปรโมเตอร์ สมหมาย สกุลเมตตา คู่มวยคู่คี่ JKN 18 ถ่ายทอดสด เวลา 18.15-20.15 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "เพชรดอลล่าร์ (ส.บริสุทธิ์) อู๊ดเมืองอุบล (แพ้คะแนน เพชรนารายณ์ สันติอุบล ที่บุรีรัมย์) มวยแข็งแกร่งเตะต่อยหมัดแทงเข่าปล้ำตีเหนียวแน่นมีฮึดตลอดแต่รุนแรงเป็นรอง จะแพ้ เพชรมงคล (ต้นราชสีห์ ลูกควรมิตร) ที.บี.เอ็ม.ยิมส์ (ชนะทีเคโอ เพชรหนองบัว สวนอาหารปีกไม้ ยก 3 ที่ รดน.) มวยแข็งแกร่งเตะต่อยหมัดแทงเข่าศอกปล้ำตีรุนแรงฟิตซ้อมเตรียมตัวมาแก้มือชนิดสนุกพลิกไปมาล้างตา กรรมการอีกครั้ง 101 ป.สิงห์ดำ ช.ห้าพยัคฆ์ (ชนะคะแนน หยกเพชร เชษฐ์ทุ่งหว้า ที่อ้อมน้อย) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดดุดันกว่าฟิตซ้อมเตรียมตัวมาแก้มือ จะชนะ ไม้แหลม ท่าแซะยาสัตว์ (แพ้ทีเคโอ รักภูหลวง เดชเพชรสีทอง ยก 3 ที่ดอนเมือง) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดสนุก พลิกไปมาอีกครั้ง 102 ป.แซมซั่น สิงห์บัลลังก์ทอง (แพ้คะแนน บางคล้าน้อย ร่มเกล้าสนุ๊กเกอร์ ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงฉลาดกว่า จะชนะ กล้าณรงค์ พันธ์พินิจ (ชนะคะแนน บางคล้าน้อย ร่มเกล้าสนุ๊กเกอร์ ที่ดอนเมือง) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสด มีฮึดตลอดแต่จังหวะเป็นรองชนิดสนุก 103 ป.บางคล้าน้อย ร่มเกล้าสนุ๊กเกอร์ (ชนะคะแนนแซมซั่น สิงห์บัลลังก์ทอง ที่ รดน.) มวยเก่าจังหวะฝีมือเตะต่อย หมัดแทงเข่าศอกปล้ำตีรุนแรงฉลาดหลักเหลี่ยมดี เก๋าเกมกว่า จะชนะ เพชรอันดา เกียรติยอดยิ่ง (แพ้คะแนน เพชรเดือด วี.เค.เขาใหญ่ ที่ดอนเมือง) มวยจังหวะฝีมือเตะต่อยหมัดแทงเข่าปล้ำตีคล่องฉลาดแต่กระดูกเสียดสีเป็นรองท้ายๆ 100 ต่อ 101 ป.ชัย ศิษย์อาจารย์บี้"},
{"id": 451, "title": "“สาระ ล่ำซำ” รับรางวัล “Best CEO in Insurance 2022” จากนิตยสาร The Global Economics", "highlight": "@สาระ ล่ำซำ ซีอีโอเมืองไทยประกันชีวิต รับรางวัล “Best CEO in Insurance 2022” จากนิตยสาร The Global Economics ประเทศอังกฤษ โดยมี พิตราภรณ์ บุณยรัตพันธุ์ และ นริศ อจละนันท์ มาร่วมปลื้มด้วย ที่เมืองไทยประกันชีวิต สำนักงานใหญ่ วันก่อน.@", "content": "หนังสือพิมพ์ไทยรัฐ.....ยอดจำหน่ายมากที่สุดของประเทศ.....ฉบับประจำวันจันทร์ที่ 20 กุมภาพันธ์ 2566 \"อินทรีเหล็ก\""},
{"id": 448, "title": "\"ผีแดง\" ยุคใหม่", "highlight": "มีแต่เรื่องดีๆเข้ามาจริงๆ สำหรับ “ปิศาจแดง” แมนเชสเตอร์ ยูไนเต็ด สโมสรยักษ์ใหญ่ในพรีเมียร์ลีก ในปี 2023 ไม่ว่าจะเป็นทั้งเรื่องในสนามและนอกสนาม", "content": "เริ่มต้นจากในสนามที่แมนฯ ยูไนเต็ด ฟอร์มยังคงร้อนแรงต่อเนื่องจนขยับขึ้นมาเป็นผู้ท้าชิงแชมป์กับแมนเชสเตอร์ ซิตี้ และอาร์เซนอล แบบเต็มตัว แม้ว่าแต้มอาจจะดูห่างไปนิด แต่ก็ไม่ถือว่ามากมายหากดูจากเกมที่เหลืออีก 15 นัดแมนฯ ยูไนเต็ด ถือว่าดีขึ้นกว่าเดิมมากจริงๆ นับตั้งแต่ได้เอริค เทน ฮาก กุนซือชาวดัตช์เข้ามาคุมทีมในช่วงซัมเมอร์ที่ผ่านมา อดีตกุนซืออาแจกซ์ใช้เวลาเพียงแค่ 6 เดือนเท่านั้นที่พลิกฟอร์ม “ปิศาจแดง” จากทีมที่ไม่มีอะไรเลย ไร้จิตใจไร้ความฮึกเหิม แถมสับสนในแผนการเล่นให้กลายเป็น “ผีแดง” ที่ใจสู้ ไม่เคยยอมแพ้ แผนการเล่นชัดเจน มีความสามัคคีเป็นหนึ่ง พร้อมที่จะเอาชนะได้ทุกทีมและพร้อมที่จะยิงประตูได้ทุกช่วงวินาที ไม่ว่าจะตามหลังกี่ลูกก็ตามโดยเฉพาะความใจสู้และไม่เคยยอมแพ้นั้น บอกเลยว่านับตั้งแต่เซอร์อเล็กซ์ เฟอร์กูสัน ตำนานกุนซือชาวสกอต วางมือไปในปี 2013 ก็ไม่เคยเห็นแมนฯ ยูไนเต็ด มีลูกฮึดแบบนี้มาก่อนเลยจนกระทั่งเทน ฮาก ได้ปลุกมันขึ้นมาอีกครั้งอย่างไรก็ตาม แม้ว่าจะทำผลงานได้ดีแค่ไหน แต่สุดท้ายยังแอบเชื่อว่า “ปิศาจแดง” ก็คงมาไกลได้เพียงแค่นี้ อย่างน้อยน่าจะมีโควตายูฟ่า แชมเปียนส์ ลีก ติดมือ หากจะคิดถึงแชมป์พรีเมียร์ลีก บอกตรงๆคงยาก แต่ถ้าในฤดูกาลหน้าบอกได้เลยว่าสาวก “เรด เดวิลส์” ได้เฮแน่นอนนอกจากในสนามที่ผลงานยอดเยี่ยมแล้วนอกสนาม แมนฯ ยูไนเต็ด ก็เตรียมมีข่าวดีเมื่อใกล้จะได้เจ้าของใหม่เข้ามาแทนที่ของตระกูลเกลเซอร์ ที่ออกมาประกาศว่าพวกเขาพร้อมรับฟังข้อเสนอที่ต้องการลงทุนกับ “ปิศาจแดง” ทุกรูปแบบ ไม่ว่าจะเป็นการขอซื้อหุ้นเพียงบางส่วน หรือการเทกโอเวอร์ทีมแบบเต็มตัวจนล่าสุดมีรายงานว่า มีกลุ่มทุนจากกาตาร์ นำโดยชีคห์ ยาสซิม บิน ฮามัด อัล ธานี ประธาน กาตาร์ อิสลามิก แบงก์ ที่เป็นธนาคารที่ใหญ่ที่สุดของประเทศกาตาร์ ได้ยื่นข้อเสนอขอซื้อ “ปิศาจแดง” อย่างเป็นทางการตามกำหนดวันที่ 17 ก.พ.ที่ผ่านมา ที่ตระกูลเกลเซอร์ขีดเส้นเอาไว้แม้ว่ายังไม่มีรายงานว่า ข้อเสนอครั้งนี้มีมูลค่าเท่าไหร่ แต่น่าจะอยู่ที่ประมาณ 5,000 ล้านปอนด์ (ประมาณ 205,000 ล้านบาท) แต่ก็ยังน้อยกว่าที่เกลเซอร์เคยตั้งราคาเอาไว้ที่ 6,000 ล้านปอนด์ (ประมาณ 240,000 ล้านบาท)เรียกได้ว่าหากทางกลุ่มทุนกาตาร์เทกโอเวอร์กิจการของ “ปิศาจแดง” ได้จริง และสามารถดึงนักเตะเกรดเอฝีเท้าดี เข้ามาเสริมทัพอีกซักรายสองราย บวกกับฟอร์มการเล่นของนักเตะภายใต้การคุมทัพของเอริค เทน ฮาก แบบนี้ก็มีโอกาสที่จะเห็น “ปิศาจแดง” ยุคใหม่ในอีกไม่ช้านี้แน่นอนแถมดีไม่ดีแชมป์พรีเมียร์ลีกที่ได้แต่ฝันถึงในช่วง 7-8 ปีหลังนั้นอาจจะกลายเป็นฝันที่เป็นจริงในไม่ช้า!!มะระหวาน"},
{"id": 446, "title": "หาคำตอบ", "highlight": "อดีตประธานคณะกรรมการโอลิมปิกแห่งประเทศไทยฯ และปัจจุบันเป็นประธาน กิตติมศักดิ์คณะกรรมการโอลิมปิกแห่งประเทศไทย พล.อ.ยุทธศักดิ์ ศศิประภา ดูจะอดรนทนไม่ไหว ออกมาเป็นปากเสียง ให้กับสมาคมกีฬาต่างๆ โดยได้พูดกลางที่ประชุมคณะกรรมการโอลิมปิกไทย เมื่อวันก่อน ที่มี “บิ๊กป้อม” พล.อ.ประวิตร วงษ์สุวรรณ เป็นประธาน ซึ่งท่านแสดงความห่วงใยเกี่ยวกับเรื่องการเบิกจ่ายงบประมาณที่ล่าช้า รวมถึงการไม่ได้รับ การสนับสนุนงบประมาณจาก กกท. และกองทุนพัฒนา การกีฬาแห่งชาติ ส่งผลกระทบถึงสมาคมกีฬาต่างๆ", "content": "พล.อ.ยุทธศักดิ์ยังชี้ว่า เรื่องนี้ทำให้หลายสมาคมขาดความมั่นใจว่าในปี 2566 จะได้รับการสนับสนุนเงินจาก กกท.และกองทุนฯหรือไม่ และมากน้อยเท่าใด จึงไม่กล้าเสนอตัวในการเป็นเจ้าภาพแข่งขัน รวมถึงไม่ได้ส่งนักกีฬาเข้าร่วมชิงชัยในระดับนานาชาติหลายๆรายการ แต่กลับมีบางสมาคมได้รับการสนับสนุน งบหลายรายการ จนหลายสมาคมแคลงใจ และมองว่า เป็นการกระทำที่เลือกปฏิบัติและไม่เป็นธรรมทั้งยังมีประเด็นที่สหพันธ์มวยไทยนานาชาติ (อิฟมา) ที่ได้รับการสนับสนุนเงินจากกองทุนพัฒนา การกีฬาแห่งชาติ โดยมีการเสนอเงินจำนวน 270 กว่าล้านบาทในปีที่แล้ว และปีนี้ขอรับการสนับสนุนอีก 300 ล้านบาท ซึ่งก็นับว่าขัดต่อวัตถุประสงค์ของ กองทุนฯ เพราะผู้ใช้เงินเป็นสหพันธ์กีฬา ไม่ใช่ผู้ที่มี สิทธิ์ใช้เงิน เรื่องนี้สมาคมกีฬาแห่งประเทศไทยหลายๆ สมาคมเกิดความแคลงใจเป็นอย่างมากขณะที่ ผจก.กองทุนฯก็ได้ปฏิเสธถึงการสนับสนุนอิฟมาในการทำกิจกรรมต่างๆ และตัวเองก็ไม่ได้มีอำนาจหน้าที่ในการตัดสินใจ แต่เป็นเพียงผู้ที่นำเสนอการขอรับการสนับสนุนจากบอร์ดกองทุนฯ เท่านั้น อำนาจหน้าที่ในการพิจารณาให้มากน้อยเพียงใด อยู่ที่คณะกรรมการบอร์ดกองทุนฯ ในการพิจารณานี่จึงไม่ใช่เรื่องปกติแน่นอน ด้วยเดิมทีบุคลิก ของอดีตประธานโอลิมปิกนั้น ท่านเป็นคนประนี ประนอม ดูจะไม่ชอบความขัดแย้งแต่อย่างไร ครั้งนี้ทำไมจึงทนไม่ไหว ยอมที่จะออกมา และดูจะถูกกระแทกหนักเสียด้วย ซึ่งสะท้อนให้เห็นว่า เรื่องนี้เป็น “ปัญหา” และเป็นปัญหาที่หลายสมาคมกีฬาข้องใจจนต้องหยิบยกขึ้นมาพูดกันถัดมามีความเห็นของคนมวยที่อยู่ในวงการมานานอย่าง “ทิม ศิษย์สองพี่น้อง” ทิมาธี ธรรมาชีวะ หัวหน้าค่ายมวยศิษย์สองพี่น้อง เป็นข่าวเผยแพร่ออกมา โดยพูดถึงเรื่องของ “กุนขแมร์” หรือมวยเขมร ที่มีการนำไปขยายผล โดยให้ความเห็นว่า กีฬาต่างๆ ในชาติสมาชิกซีเกมส์มีสิทธิเสนอกีฬาใดๆก็ได้ หรือไม่จัดกีฬาใดๆก็ได้ กุนขแมร์ไม่ได้เกี่ยวกับมวยไทย เป็นเพียงศิลปะป้องกันตัวชนิดหนึ่งของกัมพูชา หรือ เขมร แต่อิฟมาไปขยายวง ซึ่งที่จริงแล้วไม่มีสิทธิเลย เพราะไม่ใช่องค์กรในนามประเทศไทย แต่ทำให้เกิด ประเด็นตามที่เป็นข่าว อีกทั้งซีเกมส์เป็นกีฬาเพื่อความ สามัคคีของประเทศในภูมิภาค มวยไทยก็คือมวยไทย ไม่น่าไปเปรียบเทียบกับกีฬาของชาติใดเลย และมวยไทยไปไกลมากแล้ว ทั้งมวยอาชีพและสมัครเล่น ไปไกลกว่าที่จะไปสนใจกุนขแมร์ที่อยู่ในซีเกมส์นี่คือมุมมองของคนมวยไทยที่น่าสนใจ และคงจะตรงใจกับอีกหลายคนหลากหลายเรื่องที่เห็นและเป็นไปยามนี้ ไม่ว่า จะเป็นการออกมาพูดของทั้งสองท่านข้างต้น หรือก่อนหน้านี้ พล.อ.เกษม นภาสวัสดิ์ คุณครูของนายก รัฐมนตรี พล.อ.ประยุทธ์ จันทร์โอชา ก็เคยแสดง ความเห็นในทิศทางที่คล้ายกัน รวมทั้งดราม่ากุนขแมร์ และยังมีเรื่องของความคลุมเครือในองค์กรมวยไทย ต่อเนื่องถึงบริษัทที่ทำธุรกิจมวยไทย ซึ่งใช้ชื่อพ้องกัน ถือสิทธิ์เป็นเจ้าของแบรนด์ซึ่งปรากฏโลโก้ในการทำกิจกรรมร่วมกับอิฟมาและกองทุนฯคลุมเครือทั้งชื่อที่ตั้งให้สอดคล้องกัน ตัวย่อภาษาอังกฤษก็ใช้ในลักษณะเดียวกัน สมาคมกับบริษัท ทำธุรกิจชื่อคล้ายกันหมด ตัวบุคคล ตัวกรรมการผู้มีอำนาจ บ้างก็มาทับซ้อนกับผู้ปฏิบัติหน้าที่ในหน่วยงานของรัฐที่เกี่ยวข้องไม่เท่านั้น ยังมีบริษัทที่มีชื่อของคนใกล้ตัว ปรากฏขึ้นมาอีก ไปจดไว้เมื่อ มี.ค.2565 ไม่นานคงได้เปิดกันออกมายิ่งคลุมเครือมากเท่าไหร่ ก็จะยิ่งเห็นบางสิ่ง บางอย่างที่โยงใยเป็นจุดเชื่อมกันอยู่ลอยขึ้นมาอย่างเด่นชัดมวยไทยกับอิฟมา สิทธิแบ่งแยกและเกี่ยวพันกัน อย่างไร “มวยไทย” ที่เราๆท่านๆคนไทยทั้งประเทศหวงแหน ภาคภูมิใจมาช้านาน ความเชื่อของเราที่ว่า “มวยไทย” อยู่ในสายเลือดตั้งแต่เกิด เรามอบสิทธิ์นี้ ให้ใครตั้งแต่เมื่อไหร่ หรือใครเป็นผู้มีสิทธิ์ ถือสิทธิ์สามารถส่งต่อมอบให้ใครก็ได้หรือ เคลียร์กันให้ชัดคนไทยได้ความภูมิใจ ส่วนคนมวยไทยจริงๆ ในโครงข่ายต่างๆได้อะไร เห็นยังต้องดิ้นรนหาทางเอาตัวรอดกันอยู่เลย แล้วผลประโยชน์อันมากมายมหาศาลไหลไปตรงไหนบ้าง ต้องมีคำตอบ!มวยไทยฝันหวานอยากมีแข่งในโอลิมปิก มวยไทยซอฟต์เพาเวอร์อันภาคภูมิกว่าจะไปถึง ตรงนั้น ทำความสะอาดกันเองก่อนดีไหม...“เบี้ยหงาย”"},
{"id": 447, "title": "เข้มข่าวค่ำ", "highlight": "“เรียนคุณแจ๋วริมจอ วันก่อนดิฉันมีโอกาสไถฟีดบนหน้าเฟซบุ๊กไปเจอเพจอยากดังเดี๋ยวจัดให้ รีเทิร์น part 6 เขาเขียนรีวิวถึงรายการข่าวรายการหนึ่ง ซึ่งตัวดิฉันก็เป็นแฟนที่ติดตามชมรายการข่าวรายการนี้อยู่เช่นกัน", "content": "“เข้มข่าวค่ำ” ออกอากาศทาง พีพีทีวี ช่อง 36 ทุกวันจันทร์-ศุกร์ เวลา 18.01 -21.00 น. และวันเสาร์ 16.00-17.00 น. ส่วนวันอาทิตย์ เวลา 18.00-20.00 น.โดยเฉพาะ 2 ผู้ประกาศข่าว เอกพร ศรีสุขทวีรัตน์ และ ปวัน สิริอิสสระนันท์ เป็นรายการข่าวที่มีสกู๊ปข่าวเจาะลึกมาให้ติดตามตลอดและต่อเนื่องด้วยไม่ว่าจะเป็นข่าวการเมือง หรือคดีสำคัญๆ ตั้งแต่ตอนเสาไฟกินรี หรือแม้กระทั่งตอนมีข่าวโรคอหิวาต์หมูระบาดที่นครปฐม ล่าสุดกับคดีตู้ห่าวหรือมาเก๊า 888 ทีมข่าวของรายการตามไปเจาะลึกทุกแง่มุมจริงๆ ผู้ประกาศข่าว 2 ท่านที่นั่งเล่าข่าวอยู่นั้นก็เสริมรายละเอียดได้เป็นอย่างดี โดยไม่ได้ใส่อารมณ์ส่วนตัวเข้าไปในเนื้อหาข่าวเลย แถมขมวดเนื้อหาของข่าวแต่ละข่าวได้อย่างเข้าใจง่ายอีกด้วยยิ่งล่าสุด “เข้มข่าวค่ำ” ได้เสริมทีมผู้ประกาศข่าวมาอีกคนอย่าง คุณเอกรัฐ ตะเคียนนุช ยิ่งทำให้ดิฉันดูข่าวได้ครบทุกมิติจริงๆคุณเอกรัฐมีเอกลักษณ์ในการอ่านข่าวได้ไม่เหมือนใคร เพราะเห็นว่าลงพื้นที่ทำข่าวเอง แถมยังทำได้แบบเจาะลึกอีกด้วยบอกได้คำเดียวว่า ดูข่าวแล้วสนุก ได้ข้อมูลข้อเท็จจริงรอบด้านด้วย เน้นการสืบสวน สอบสวน แต่ไม่เน้นดราม่าเหมือนรายการข่าวทั่วไปค่ะยังไงขอเป็นกำลังใจให้ประชาชนทางบ้านจะได้รับข้อมูลข่าวสารข้อเท็จจริงจากทีมข่าวคุณภาพของ PPTV ด้วยนะคะ”.“ส้มโอสุพรรณบุรี”‘‘แจ๋วริมจอ’’jaewrimjor@gmail.com"},
{"id": 436, "title": "ล่าอาณานิคมยุคใหม่?", "highlight": "จากการติดตามข่าวสารบ้านเมือง ในระยะนี้ ดูประหนึ่งว่าไทยกลายเป็นดินแดนอาชญากรรมข้ามชาติ แต่ละวัน เต็มไปด้วยข่าวการก่ออาชญากรรม ที่มีคนไทยกับต่างชาติเกี่ยวข้อง ไทยกลายเป็นประเทศที่ไม่มีขื่อมีแป การบังคับใช้กฎหมายอ่อนแอ เจ้าหน้าที่รัฐเห็นแก่เงินเป็นใหญ่ ความสงบเรียบร้อยเรื่องเล็ก", "content": "ผู้ต้องหากลุ่มทุนสีเทาจีนรายล่าสุดที่ถูกจับกุมดำเนินคดี คือ หยู ซิน ฉี โดนข้อหาหลอกลวงให้ซื้อคอนโดมิเนียม ซื้อโรงแรมแล้วฉ้อโกง ตั้งสมาคมเถื่อน แอบอ้างเบื้องสูง พล.ต.อ.สุรเชษฐ์ หักพาล รอง ผบ.ตร. ชี้แจงว่าจะดำเนินคดีในไทย แล้วผลักดันให้ออกนอกประเทศ และขึ้นบัญชีดำห้ามเข้าประเทศในระยะไม่กี่เดือนที่ผ่านมา มีตำรวจไทยกลายเป็นผู้ต้องหา ในเรื่องที่เกี่ยวกับต่างชาตินับร้อยๆคน ทั้งในคดีตู้ห่าว คดีรีดเงินดาราสาวชาวไต้หวัน ทั้งยังมีนายตำรวจตรวจคนเข้าเมือง (ตม.) นับร้อยคน ที่จะถูกดำเนินคดีข้อหาทำวีซ่าให้คนจีนโดยไม่ชอบด้วยกฎหมาย และยังมีข่าวตำรวจตั้งแก๊งพนันออนไลน์หมื่นล้านข่าวการทุจริตคอร์รัปชันยังลามจากวงการตำรวจไปถึงวงการเมือง ฝ่ายค้านเปิดอภิปรายกล่าวหาหลานชายนายกรัฐมนตรี เกี่ยวพันกับธุรกิจของตู้ห่าว หลังจากที่รํ่ารวยจากค่ายทหาร ทำธุรกิจรับสัมปทานจากหน่วยงานรัฐ และมีการเปิดเผยพรรคพลังประชารัฐรับบริจาคจากตู้ห่าว 2 ล้านบาทน่าสังเกตว่าต่างชาติที่เข้ามาเมืองไทยในระยะนี้ ส่วนใหญ่เป็นคนจีน ดร.โสภณ พรโชคชัย ประธานศูนย์ข้อมูลวิจัยและประเมินค่าอสังหาริมทรัพย์ไทย บจก.เอเจนซี่ ฟอร์ เรียลเอสเตท แอฟแฟร์ส ให้สัมภาษณ์คอลัมน์ “สกู๊ปหน้าหนึ่งของไทยรัฐ” ว่าเหตุที่คนจีนชอบมาไทย เพราะ ศาสนา อาหาร และวัฒนธรรมใกล้เคียง กัน คนไทยเป็นมิตร เปิดกว้าง ต้อนรับคนต่างชาติดร.โสภณชี้ว่าคนจีนรุ่นใหม่ที่เข้ามาไทย ไม่ใช่กลุ่มที่หอบเสื่อผืนหมอนใบ หนีความอดอยากเหมือนเมื่อร้อยปีก่อน กลุ่มทุนจีนรุ่นใหม่เป็นตัวแทนรัฐบาลจีนเข้ามาในลักษณะแผ่อำนาจ เชิงล่าอาณานิยมยุคใหม่มากกว่าเป็นนักธุรกิจ ไม่ได้ทำแค่ประเทศไทย แต่ทำมาแล้วที่กัมพูชา ลาว และพม่า น่าเป็นห่วงว่ารัฐบาลไทย ข้าราชการไทย ได้เตรียมการรับมือปัญหานี้ อย่างไรหรือไม่ สิ่งที่จะต้องทำทันที คือการปรับปรุงกฎหมายไทยให้ทันโลก ต้องเป็นประชาธิปไตยเต็มใบ ปฏิรูปกระบวน การยุติธรรม ยึดมั่นหลักนิติธรรมเข้มงวด."},
{"id": 435, "title": "สหรัฐฯเสียตลาดอาวุธอินเดียให้รัสเซีย", "highlight": "เราจะเห็นการดิ้นสุดขีดของสหรัฐฯซึ่งเป็นผู้ผลิตและขายอาวุธรายใหญ่ของโลก ซึ่งตอนนี้ต้องแข่งกับประเทศที่ผงาดขึ้นมาใหม่หลายแห่ง ที่ชัดเจนที่สุดก็คือการตั้งเส้นทางสายไหมใหม่แห่งสหรัฐฯ สหรัฐฯเคยนำโครงการเส้นทางสายไหมใหม่แห่งสหรัฐฯไปเปิดตัวอย่างเป็นทางการขณะร่วมงานประชุมยุทธศาสตร์สหรัฐฯ-อินเดียครั้งที่ 2 เมื่อนานมาแล้ว สหรัฐฯถึงขนาดเคยชวนอินเดียไปทำความร่วมมือกับเอเชียกลางและเอเชียใต้ในด้านการเมือง ความมั่นคง พลังงาน การขนส่ง ฯลฯ", "content": "ครั้งนั้น สหรัฐฯบอกกับอินเดียว่า จะใช้อัฟกานิสถานเป็นศูนย์กลาง (แต่ตอนนี้หมดความหวังแล้ว เพราะสหรัฐฯแพ้ตอลีบานและต้องหนีออกมาหลังจากเข้าครอบครองอัฟกานิสถานอยู่นานเกือบ 20 ปี) สหรัฐฯต้องการสร้างพื้นที่การเมืองใหม่ ที่ประกอบด้วยกลุ่มประเทศที่ใกล้ชิดกับสหรัฐฯ ใช้ระบบเศรษฐกิจแบบตลาด สหรัฐฯชวนอินเดียขับเคลื่อนการพัฒนาเศรษฐกิจและสังคมในพื้นที่เอเชียกลาง (รวมทั้งอัฟกานิสถาน) เพื่อประโยชน์เชิงยุทธศาสตร์ของสหรัฐฯในพื้นที่เหล่านี้รัฐสภาสหรัฐฯเคยส่งสารไปยังสถานเอกอัครราชทูตสหรัฐฯในประเทศที่เกี่ยวข้องโดยกล่าวว่า สหรัฐฯจะเรียกนโยบายต่างๆ ในพื้นที่เอเชียใต้และเอเชียกลางรวมกันว่า นโยบายเส้นทางสายไหมแห่งใหม่ พร้อมกันนั้น รัฐสภาสหรัฐฯก็ยังแจ้งข่าวนี้ไปยังประเทศหุ้นส่วนต่างๆด้วยโครงการเส้นทางสายไหมใหม่มีผลงานคือโครงการรถไฟสายอุซเบกิสถาน-อัฟกานิสถาน โรงไฟฟ้าในทาจิกิสถาน แต่บั้นปลายท้ายต่อมา โครงการเส้นทางสายไหมแห่งใหม่ของสหรัฐฯก็ไปแบบถูลู่ถูกัง ตะกุกตะกัก อิหลุกขลุกขลัก เพราะไม่มีเงินโยนลงมา ประเทศต่างๆ ก็เคลือบแคลงสหรัฐฯในเรื่องความจริงใจ สุดท้ายประเทศต่างๆ ก็ขาดความเชื่อมั่นระหว่างกัน แม้สหรัฐฯจะพูดอยู่เสมอว่า ตนเองไม่เคยย่อท้อต่อโครงการนี้ มีโอกาสก็จะหยิบขึ้นมาปัดฝุ่นและมุ่งมั่นต่อไปให้สำเร็จ อินเดียก็คงรู้เช่นเห็นชาติสหรัฐฯ ก็มีการถอยห่างออกมาเรื่อยๆ 6 ปีที่ผ่านมา รัฐบาลอินเดียซื้ออาวุธจากสหรัฐฯเพียง 6,000 ล้านดอลลาร์สหรัฐฯ (2 แสนล้านบาท) เป็นพวกเครื่องบินลำเลียงเฮลิคอปเตอร์อาปาเช่ เฮลิคอปเตอร์ชีนุค เฮลิคอปเตอร์ MH-60 ขีปนาวุธระบบป้องกันทางอากาศ ปืนเรือและเครื่องบินสอดแนมโพไซดอน P-81สหรัฐฯเกิดอาการตระหนกตกใจตาเหลือกสุดขีดเมื่อทราบว่าในช่วง 5 ปีที่ผ่านมา อินเดียซื้ออาวุธจากรัสเซีย 1.3 หมื่นล้านดอลลาร์สหรัฐฯ และตอนนี้กำลังส่งคำสั่งซื้อไปอีก 1 หมื่นล้านดอลลาร์สหรัฐฯ รวมเป็น 2.3 หมื่นล้านดอลลาร์สหรัฐฯ (7.9 แสนล้านบาท)ถ้าพูดถึงการขายอาวุธยุทโธปกรณ์ สมัยก่อนคนที่เฮฮาปาร์ตี้คือพวกวิลเลียม โรเบิร์ต พอล นอร์แมน เคอร์รี่ เจอโรม ฯลฯ ทว่าสมัยนี้ไม่ใช่แล้วครับ รัสเซียขายอาวุธให้กับอินเดียมากกว่าเกือบ 4 เท่า พวกที่เฮฮาปาร์ตี้กลายเป็นดมิทรี นิโคไล วลาดิมีร์ มิคาอิล เซร์เกย์ โอเลค ฯลฯสัปดาห์ที่ผ่านมามีงาน Aero India 2023 ที่เมืองเบงกาลูรู (บังกาลอร์) รัฐกรณาฏกะของอินเดีย เป็นงานใหญ่สุดในรอบ 27 ปี สหรัฐฯส่งทีมใหญ่เข้าไปแสดงโชว์อาวุธยุทโธปกรณ์ เพื่อตอกย้ำความสัมพันธ์เชิงยุทธศาสตร์ระหว่างสหรัฐฯกับอินเดีย พร้อมทั้งนำเครื่องบินรบทันสมัยที่สุด F-35 ไปให้คนอินเดียดูเป็นขวัญตา นอกจากนั้นยังนำ F-16 ซุปเปอร์ฮอร์เนต เครื่องบินทิ้งระเบิด B-1B เพื่อเสนอให้อินเดียเตรียมใช้ในกองทัพอากาศด้วยเงื่อนไขสุดพิเศษความมุ่งหวังตั้งใจของสหรัฐฯก็คือ ต้องการดึงอินเดียจากการเป็นหนึ่งมิตรชิดใกล้กับรัสเซีย เพราะนับวันอินเดียกับรัสเซียก็เริ่มสนิทสนมกลมเกลียวกันมากขึ้น อยู่ในกลุ่ม BRICS ด้วยกัน แถมยังอยู่ในกลุ่มความมั่นคง SCO หรือองค์การความร่วมมือเซี่ยงไฮ้ ขณะนี้อินเดียก็ซื้อน้ำมันและก๊าซราคามิตรภาพจากรัสเซีย ทั้งอินเดียและรัสเซียก็มองตาและยิ้มให้กันอย่างมีความสุขการคบกันระหว่างบุคคล แม้จะพาไปเลี้ยงกันอย่างอู้ฟู่หรูหราหมาเห่าอย่างไร ก็สู้แสดงความจริงใจต่อกันไม่ได้ การคบกันระหว่างชาติรัฐก็เช่นเดียวกันครับ สถานการณ์ต่างๆ ที่เกิดขึ้น ทำให้หลายชาติเริ่มตีตัวออกห่างจากสหรัฐฯ สหรัฐฯเริ่มสูญเสียเครือข่ายที่เคยมี.นิติการุณย์ มิ่งรุจิราลัยsonglok1997@gmail.com"},
{"id": 434, "title": "สารพิษน้อยใช่จะปลอดภัย", "highlight": "มีการจุดประเด็นถึงบุหรี่ไฟฟ้ากันอีกครั้ง หลังเกิดกรณีนักท่องเที่ยวไต้หวันเผชิญปัญหาระหว่างเดินทางมาพักผ่อนในกรุงเทพมหานคร โดยเฉพาะการพูดถึงเรื่องเปิดเสรีจะดีหรือไม่", "content": "ส่วนตัวแล้วก็เข้าใจในหลายมุมมอง แต่สาเหตุที่ต้องเบรกด้วยกฎหมายก็คือ “ปัญหาสุขภาพ” เพราะเอาเข้าจริงแล้วก็ยังไม่มีผลงานวิจัยถึงผลกระทบในระยะยาว เพราะระบบไฟฟ้าถือเป็นเทคโนโลยีใหม่ที่มาแพร่หลายได้ไม่นาน ขณะที่แบบมวนอยู่กับเรามาหลายร้อยปี มีผลวิจัยบ่งชี้อันตรายมากมายสารพัดทั้งนี้ มีผู้ส่งข้อมูลมาให้ว่า ในการประชุมอี-ซิกกาเรท ซัมมิตครั้งที่ 10 ที่ราชวิทยาลัยอายุรแพทย์แห่งประเทศอังกฤษ ทีมวิจัยมหา วิทยาลัยควีนส์ คอลเลจ ลอนดอนได้มีการร่วมตรวจทานงานวิจัยอิสระ 413 ชิ้น ย้อนไปตั้งแต่ปี 2561 ที่เกี่ยวข้องกับการใช้ระบบไฟฟ้าและครอบคลุมถึง “สารพิษ” ที่มีการระบุโดยองค์การอนามัยโลก (WHO) เช่น คาร์บอนมอนอกไซด์ ไนโตรซามีน (TSNAs) และสารประกอบอินทรีย์ระเหยง่าย (VOCs)โดยผลลัพธ์จากการวิเคราะห์อภิมาน (Meta-Analysis) แสดงให้เห็นว่า ผู้ใช้ระบบไฟฟ้าได้รับสารพิษที่ต่ำกว่าเมื่อเทียบกับความเสี่ยงจากการสูบแบบมวน กระนั้น ผลกระทบก็ขึ้นอยู่กับปัจจัยหลายอย่าง เช่น ใครเป็นผู้ใช้ ประวัติการสูบที่ผ่านมาของคนคนนั้นเป็นเช่นไร ประวัติทางการแพทย์ โรคดั้งเดิม ไปจนถึงเหตุผลการเลือกใช้ระบบไฟฟ้าและการรับสารพิษรอบที่พักอาศัยทีมวิจัยที่เกี่ยวข้องระบุว่า รายงานการตรวจทานงานวิจัยดังกล่าวมีจุดประสงค์เพื่อชี้ให้รัฐบาลและผู้กำหนดนโยบายเห็นถึงการใช้บุหรี่ไฟฟ้าที่เพิ่มขึ้นในกลุ่มผู้ใหญ่และคนหนุ่มสาวในอังกฤษ โดยได้มีการทบทวนเกี่ยวกับความเสี่ยงต่อสุขภาพจากการใช้ระบบไฟฟ้าเมื่อเทียบกับการสูบแบบมวน รวมถึงการใช้ระบบไฟฟ้าเมื่อเทียบกับการไม่สูบอะไรเลย และความเข้าใจในเรื่องของความเสี่ยงจากการใช้ระบบไฟฟ้าและการสูบแบบมวน อย่างไรก็ตาม ก็ต้องย้ำกันอีกครั้งว่าการทบทวนงานวิจัยครั้งนี้นับเป็นเพียง “ครั้งที่สาม” เท่านั้น ตั้งแต่ปี 2558 หลังจากรายงานฉบับก่อนหน้านี้ได้รับการตีพิมพ์ในปี 2558 และ 2561 ตามลำดับ ซึ่งทีมวิจัยที่ร่วมกระบวนการทบทวนงานวิจัยสำทับว่า ควรมีการตรวจสอบ วิจัย และควบคุมให้ดียิ่งขึ้น ไปจนถึงดำเนินการตามความเหมาะสม เพื่อลดความน่าดึงดูดของระบบไฟฟ้าในกลุ่มเยาวชนสรุปแล้ว ไม่ว่าจะเป็นแบบใหม่หรือแบบเก่า “บุหรี่” ก็ถือเป็นอันตรายต่อสุขภาพอยู่ดี และอย่างที่กล่าวขั้นต้นครับ ถึงข้อมูลจะบ่งชี้ว่าระบบไฟฟ้าสารพิษน้อยกว่าในระยะสั้น แต่สุดท้ายก็ยังไม่มีผลงานวิจัยระยะยาวที่ชัดเจนแต่อย่างไร อีกทั้งยังจำเป็นที่จะต้องมีการกำกับดูแลในเรื่องของเยาวชน.ตุ๊ ปากเกร็ด"},
{"id": 429, "title": "\"ประทีป จิรกิติ\" มอบเงิน 20 ล้านบาท สมทบทุนโครงการก่อสร้างอาคารศูนย์บริการด้านการแพทย์", "highlight": "@ประทีป จิรกิติ ประธาน กก.บ.สีลมอาคารและบริการ มอบเงินจำนวน 20 ล้านบาท ให้ รศ.ดร.นพ.ม.ล.กรเกียรติ์ สนิทวงศ์ เพื่อสมทบทุนโครงการก่อสร้างอาคารศูนย์บูรณาการการบริการด้านการแพทย์ โดยมี ขรรค์ ประจวบเหมาะ มาร่วมในพิธีด้วย ที่ รพ.จุฬาลงกรณ์ วันก่อน.@", "content": "หนังสือพิมพ์ไทยรัฐ.....ยอดจำหน่ายมากที่สุดของประเทศ.....ฉบับประจำวันอังคารที่ 21 กุมภาพันธ์ 2566 \"อินทรีเหล็ก\""},
{"id": 426, "title": "\"บิ๊กจร\" ยิ้มรับ แบงค็อก ยูไนเต็ด ทำผลงานดีต่อเนื่อง ไม่แพ้ใคร 11 นัดติด", "highlight": "My moral in life is simple, you treat me good and I’ll definitely treat you better. ยิ่งคุณทำดีกับผมมากแค่ไหน แน่นอนว่าผมจะทำดีต่อคุณให้มากยิ่งกว่า นี่คือคติธรรมประจำใจผม", "content": "ข่าวเศร้ารับต้นปีกระต่าย หนึ่งในทีมหมูป่าที่อุตส่าห์สู้จนรอดชีวิตมาได้ “ดวงเพชร พรหมเทพ” หรือ “ดอม หมูป่า” ได้เสียชีวิตเมื่อกลางสัปดาห์ที่ผ่านมา ระหว่างกำลังศึกษาต่ออยู่ที่ประเทศอังกฤษ“ลี เมสัน” ผู้อื้อฉาวจากการทำหน้าที่ในแมตช์ อาร์เซนอล กับ เบรนท์ฟอร์ด ปิดฉากการเป็นผู้ตัดสินในฟุตบอลพรีเมียร์ ลีก อังกฤษ ไปเรียบร้อยแล้ว เพราะผลพวงของ ความผิดพลาด ที่ทำให้ “ไอ้ปืนใหญ่” เสียไป 2 แต้มอย่างเจ็บปวดข่าวนี้สร้างความสะใจสำหรับแฟนปืนใหญ่ ถึงจะไม่คุ้ม แต่ก็ยังดีกว่าไม่มีอะไรเกิดขึ้นเลย เหมือนกับ “ฟุตบอลลีกในบางประเทศ” ที่อย่างดีก็แค่ พักงานไม่กี่แมตช์ (แถมตอนปิดลีกก็นับรวมด้วย) แล้วก็ลอยนวล กลับมาส่งอาหารตามสั่ง เอ๊ย! กลับมาทำหน้าที่กันต่อตามปกติอยู่ใต้ทีมเดียว อยู่เหนือ 14 ทีม มีความสุขและสบายใจไร้เทียมทานในเวลานี้ ไม่มีใครเกิน เจ้าสัวน้อย ขจร เจียรวนนท์ เพราะ แบงค็อก ยูไนเต็ด ไม่แพ้ใครติดต่อกันมา 11 นัดในทุกถ้วยแล้ว ซินแสจับยามสามตาว่าปีกระต่ายนี้น่าจะสมพงศ์เป็น ปีทองของบิ๊กจรอากาเสยฺนติ อิทธิยา ผู้มีฤทธิ์ ย่อมไปได้ในอากาศ “กองทัพอากาศ” นอกจากจะเกรียงไกรในเรื่องกีฬาแล้ว ใครที่ได้ดูคลิปการให้ความช่วยเหลือผู้ประสบภัย ที่ประเทศตุรกี ตลอดจนฟังคนไทยที่รอดกลับมาได้ให้สัมภาษณ์แล้ว จะอดรู้สึกทึ่งในศักยภาพ และความเสียสละของเหล่าลูกทัพฟ้าไม่ได้ “วีเออาร์” ขอขอบคุณ พล.อ.อ.อลงกรณ์ วัณณรถ ผู้บัญชาการทหารอากาศ และกำลังพลทุกนาย แทนครอบครัวคนไทยที่ประสบภัยทั้งหลาย เอาไว้ด้วยความชื่นชมยิ่ง ณ โอกาสนี้ด้วย“ชบาแก้ว” แข้งสาวทีมชาติไทย ชวดไปบอลโลก ทั้งๆที่โควตา “เวิลด์คัพ2023” ทวีปเอเชียได้มามากกว่าทุกครั้ง หวังว่าความล้มเหลวจะช่วยให้เกิดการเปลี่ยนแปลงอะไรบ้าง ไม่มากก็น้อยวีเออาร์"},
{"id": 427, "title": "\"เสี่ยโบ๊ท\" จัดศึกมวยมันส์สนั่นเมืองสัญจร สมรักษ์น้อย ฟอร์มสดจะชนะ ชายหล้า", "highlight": "เวทีมวยชั่วคราวตลาดดิวันรัชดา กทม. วันอังคารที่ 21 ก.พ. ศึกมวยมันส์สนั่นเมืองนัดสัญจร จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ฉลามชล สามารถพยัคฆ์อรุณยิมส์ (ชนะคะแนน เพชรทวีชัย (หมูป่า) ไฟต์เตอร์มวยไทย ที่นครศรีธรรมราช) มวยจังหวะฝีมือเตะต่อยหมัดแทงเข่าถีบรวดเร็วฉลาดหลักเหลี่ยมดีกว่า จะชนะ เพชรทวีชัย (หมูป่า) ไฟต์เตอร์มวยไทย (แพ้คะแนน ธีระพงษ์ ไกรศิระภพบ๊อกซิ่งยิมส์ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่หลักเหลี่ยมเป็นรองช้ากว่าชนิดสนุกอีกครั้ง 103 ป.จากัวร์ (จักรยานมวยไทย) เสี่ยวุฒิชิปปิ้ง (แพ้ทีเคโอ ด่วน 99 ส.จ.โต้งปราจีน ยก 2 ที่นครศรี ธรรมราช) มวยจังหวะฝีมือเตะต่อยหมัดแทงเข่าปล้ำตี รุนแรงฉลาดหลักเหลี่ยมดีกว่า จะชนะ ธีระพงษ์ ไกรศิระภพบ๊อกซิ่งยิมส์ (ชนะคะแนน เพชรทวีชัย ไฟต์เตอร์มวยไทย ที่ รดน.) มวยจังหวะเตะต่อยหมัด แทงเข่าปล้ำตีรุนแรงแต่จังหวะหลักเหลี่ยมเป็นรองชนิดสนุกอีกครั้ง 103 ป.กุมารดอย เพชรยินดี อคาเดมี่ (ชนะคะแนน ปังตอ ภ.หลักบุญ ที่ รดน.) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ เสาโท อ.อัจฉริยะ (แพ้คะแนน หยกมรกต ว.สังข์ประไพ ที่สมาคมชาวปักษ์ใต้) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดแต่ปะทะยืดเยื้อเป็นรองท้ายๆชนิดสนุกอีกครั้ง 119 ป.ชายหล้า ภ.หลักบุญ (ชนะคะแนน ต้มยำกุ้ง ปกรณ์พรสุรินทร์ ที่บุรีรัมย์) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดแต่ช้ากว่า จะแพ้ สมรักษ์น้อย มวยเด็ด 789 (ชนะคะแนน ยอดอีสาน รถสวยจ่าเจต ที่ รดน.) มวยสูงยาวจังหวะฝีมือ เตะต่อยหมัดแทงเข่าแม่นยำรุนแรงฉลาดหลักเหลี่ยมดี กลับมาภาคใหม่ฟอร์มสดชนิดต้องลุ้น 126 ป. ชัย ศิษย์อาจารย์บี้"},
{"id": 415, "title": "สดุดีวีรบุรุษ", "highlight": "อุณหภูมิร้อนสมรภูมิปลายด้ามขวานปะทุขึ้นอีกรอบ เซ่นสังเวยนายตำรวจซ้ำรอยตำนานวีรบุรุษนักรบขาเหล็ก พล.ต.อ.สมเพียร เอกสมญา อดีต ผกก.สภ.บันนังสตา จ.ยะลา ที่ถูกกลุ่มผู้ก่อความไม่สงบดักลอบวางระเบิดสังหารเมื่อวันที่ 12 มี.ค.2559", "content": "ผ่านไปเกือบ 7 ปี สำนักงานตำรวจแห่งชาติต้องสูญเสีย พ.ต.ต.ประสาน คงประสิทธิ์ สว.สส.สภ.บันนังสตา จ.ยะลา ใน “วีรกรรมพลีชีพ” โดนลอบวางระเบิดขณะนั่งรถออกตรวจที่เกิดเหตุเผารถทำถนนของบริษัท ยะลาไฮเวย์ จำกัดกลุ่มผู้ก่อความไม่สงบ “ขุดบ่อล่อปลา” กดชนวนบึมบริเวณพื้นที่บ้านสนามบิน หมู่ 1 ต.เขื่อนบางลาง อ.บันนังสตา จ.ยะลามี จ.ส.ต.สุวิทย์ ธนะวงค์ ส.ต.ท.ไกรสีห์ โรจโนตม ส.ต.อ.ภาสกร คำดี ส.ต.ท.สุทัศน์ มูลเงิน ลูกน้องที่นั่งรถไปด้วยบาดเจ็บชีวิตของ “วีรบุรุษไฟใต้” ที่ไร้ลมหายใจรายล่าสุด เป็นชาวจังหวัดยะลา จบมัธยม ร.ร.วุฒิชัยวิทยา แล้วสมัครสอบเป็นนายสิบตำรวจ บรรจุตำแหน่ง ลูกแถวกองร้อยที่ 2 โรงเรียนตำรวจภูธร 6 เมื่อปี 2547จากนั้นย้ายเป็น ผบ.หมู่ สภ.โคกโพธิ์ จ.ปัตตานี เมื่อปี 2547 ช่วงสถานการณ์ความรุนแรงในพื้นที่กำลังเดือดเจ้าตัวไม่ยี่หระถอดใจเดินหน้าลุยสนามรบนอกตำรา พร้อมคว้าดีกรีปริญญาครุศาสตรบัณฑิต มหาวิทยาลัยราชภัฏยะลา เป็นคุณวุฒิ “ติดดาว” ก้าวอบรมเป็นชั้นสัญญาบัตรเมื่อปี 2554 ในตำแหน่ง รอง สว. ฝอ.2 บก.อก.ศชต.ขยับลงทำหน้าที่ รอง สวป.สภ.เมืองยะลา เมื่อวันที่ 22 ส.ค.2559 และได้รับการพิจารณาเลื่อนเป็น สว.สส.สภ.บันนังสตา จ.ยะลา ไม่กี่วันก่อนจบชีวิตตามแบบฉบับวีรบุรุษชายแดนใต้.สหบาท"},
{"id": 413, "title": "ยุบสภาชนวนการเมืองใหม่", "highlight": "กกต.ส่งเรื่อง การแบ่งเขตเลือกตั้ง ให้ ศาลรัฐธรรมนูญตีความว่า การนับเอาจำนวนคนต่างชาติที่ได้สัญชาติไทย เป็นประชากรนำมาคำนวณเขตเลือกตั้ง จะขัดกับรัฐธรรมนูญหรือไม่ คำว่าราษฎร หมายถึงราษฎรไทยโดยกำเนิดหรือได้สัญชาติไทยหรือต้องมีเชื้อชาติไทย และต้องหมายถึงผู้มีสิทธิลงคะแนนเลือกตั้งด้วยหรือไม่", "content": "นอกจากนี้ ยังมีการตั้งข้อสังเกตถึงประกาศของ กกต. ตาม พ.ร.ป.ว่าด้วยพรรคการเมือง โดยเฉพาะหลักเกณฑ์ในการพิจารณา การยุบพรรคการเมืองให้เร็วขึ้น และลดขั้นตอนต่างๆ หลังจากได้รับเรื่องร้องเรียนการยุบพรรคการเมืองแล้วให้ กกต.ดำเนินการตามขั้นตอนต่างๆเรียบร้อยไม่เกินกว่า 67 วัน และให้ส่งศาลรัฐธรรมนูญวินิจฉัยยุบพรรคทันทีการยุบพรรคการเมืองในอดีตที่เกิดขึ้นก่อนการเลือกตั้งเพียงไม่กี่วันหรือยุบพรรคหลังจากการเลือกตั้งไปแล้ว อานิสงส์จะตกกับพรรคการเมืองคู่แข่งและถูกมองว่า เป็นเครื่องมือของอำนาจรัฐ ในการชิงอำนาจทางการเมือง สมัยหนึ่งเคยมีพรรคการเมืองรณรงค์ให้แก้รัฐธรรมนูญว่าด้วยการยุบพรรคการเมือง ที่เคยอยู่ในอำนาจของศาลยุติธรรมและถือว่าเป็นคดีอาญา ซึ่งเชื่อมั่นในกระบวนการของศาลยุติธรรมมากกว่าศาลรัฐธรรมนูญและ กกต.อย่างไรก็ตามมี 2-3 กรณีที่ได้มีการยื่น กกต.ให้วินิจฉัยความผิดร้ายแรงของพรรคการเมืองเข้าข่ายถึงขั้นยุบพรรคได้ มีเรื่องของการเป็นปฏิปักษ์ของการปกครองในระบอบประชาธิปไตย รับบริจาคเงินจากต่างชาติ มีผลกระทบต่อความมั่นคง และมีส่วนครอบงำหรือปล่อยให้มีการครอบงำพรรคการเมืองและมีเรื่องร้องเรียนเอาผิดพรรคการเมืองคาเอาไว้แล้วด้วยอย่างไรก็ตามเป็นที่น่าสังเกตว่า ประกาศดังกล่าวของ กกต.ที่ยกเลิกประกาศปี 2564 ไม่ให้ใช้บังคับกับเรื่องที่มีการร้องเรียนก่อนที่ประกาศนี้ใช้บังคับ แต่ไม่ได้หมายความว่าจะยกเรื่องที่ร้องเรียนเอาไว้แล้วได้ สมมติว่ามีการยุบพรรคการเมืองใดพรรคการเมืองหนึ่งต่อจากนี้ไปจริง ความระส่ำระสายก็จะเกิดขึ้น โดยเฉพาะ พรรคก้าวไกล กับ พรรคเพื่อไทย ที่มีความนิยมอยู่ในอันดับต้นๆ กรณีของเพื่อไทย มีการร้องเรื่องการครอบงำพรรคของ ทักษิณ ชินวัตร ที่โยงไปถึงเรื่องการกลับบ้านของทักษิณ เรื่องนี้ ณัฐวุฒิ ใสยเกื้อ คนในครอบครัวเพื่อไทยประกาศบนเวทีหาเสียงว่า การกลับบ้านของ ทักษิณ ชินวัตร ไม่เกี่ยวกับการ แลนด์สไลด์ของเพื่อไทย เพราะ ทักษิณ ได้ประกาศไปแล้วว่า ถ้าจะกลับบ้านอยู่ที่การตัดสินใจของทักษิณเองฝันร้ายจากการเลือกตั้งเมื่อปี 2562 เกิดขึ้นกับเพื่อไทย คือ การยุบพรรคไทยรักษาชาติ ที่ว่ากันว่าเป็นพรรคแตกแบงก์พันของ เพื่อไทย ข้อหาเซาะกร่อนบ่อนทำลาย หายไปทั้งพรรคและคนที่เต็มไปด้วยความหวังในการจัดตั้งรัฐบาลของเพื่อไทย และทำให้ คสช.ตั้งรัฐบาลได้สำเร็จเป็นบทเรียนทั้งในอดีต ปัจจุบัน และอนาคต.หมัดเหล็กmudlek@thairath.co.th"},
{"id": 411, "title": "จุดยืนของพี่ใหญ่ยุโรป", "highlight": "เมื่อช่วงสุดสัปดาห์ที่ผ่านมา นครมิวนิก เยอรมนี มีการจัดประชุมความมั่นคงโลก ซึ่งมีผู้นำ ตัวแทน นักการทูตจากกว่า 100 ประเทศเข้าร่วม", "content": "แต่แน่นอนว่าสำหรับปีนี้ สาระสำคัญในการหารือย่อมหนีไม่พ้นสถานการณ์ความขัดแย้งใน “ยูเครน” ที่กำลังจะครบรอบ 1 ปี ในวันที่ 24 ก.พ.นี้ และยังไม่มีทีท่าว่าจะมีการเปิดเจรจาหาทางยุติศึกในเร็ววันซึ่งก็ไม่ใช่เรื่องแปลกอันใด เพราะการประชุมในมิวนิกครั้งนี้ ก็ไม่ได้มีเป้าประสงค์เช่นนั้น เป็นการประกาศจุดยืน “ความมุ่งมั่น” ของกลุ่มพันธมิตรตะวันตก ในการช่วยเหลือยูเครนขับไล่ “รัสเซีย” ออกไปจากดินแดนริชี ซูแน็ก นายกรัฐมนตรีอังกฤษ กล่าวว่าผู้นำชาติตะวันตกควรสนับสนุนทางการทหารแก่ยูเครนเพิ่มเป็นสองเท่า ผู้นำรัสเซียกำลังเดิมพันในเรื่องที่พวกเราจะสูญเสียความเชื่อมั่นเมื่อเวลาผ่านไป เราต้องพิสูจน์ให้เห็นว่าเขาคิดผิด ด้วยการส่งอาวุธยุทโธปกรณ์ ทั้งกระสุนปืนใหญ่ ยานเกราะ และระบบป้องกันภัยทางอากาศ พร้อมย้ำว่าจะไม่ห่วงเรื่องต้นทุนทางทรัพยากรและเลือดเนื้อขณะที่โอลาฟ โชลซ์ นายกรัฐมนตรีเยอรมนี กล่าวเรียกร้องให้ชาติพันธมิตรส่งรถถังเลพเพิร์ด 2 ที่มีอยู่ในคลังแสงให้แก่ยูเครน รัฐบาลเยอรมนีกำลังเดินแคมเปญในเรื่องนี้อย่างเข้มข้น หลังจากได้อนุมัติให้ประเทศต่างๆสามารถส่งยุทโธปกรณ์ของเยอรมนีต่อไปยังประเทศที่สามได้ และมีแคนาดา นอร์เวย์ โปแลนด์ โปรตุเกสยอมตกลงที่จะส่งรถถังผลิตโดยเยอรมนีให้แก่ยูเครนด้านเอ็มมานูเอล มาครง ประธานาธิบดีฝรั่งเศส ยืนยันว่าจะสนับสนุนยูเครนต่อไป แต่ฝรั่งเศสไม่ได้พยายามที่จะทำให้รัสเซียเปลี่ยนรัฐบาล เพราะตลอดทศวรรษที่ผ่านมาเห็นว่า เป็นเรื่องที่ล้มเหลวในหลายๆประเทศ พร้อมเตือนว่า ไม่ควรยัดเยียดข้อตกลงสันติภาพ ที่มีเงื่อนไขอันน่าขายหน้าสำหรับรัสเซีย ส่วนเยนส์ สโตลเตนเบิร์ก เลขาธิการองค์การสนธิสัญญาแอตแลนติกเหนือ (NATO) ยืนยันว่า ยูเครนสามารถเข้าร่วมเป็นสมาชิกนาโต แต่ก็ต่อเมื่อที่ยูเครนเป็นรัฐเอกราชและมีอำนาจอธิปไตยเต็มตัว ถึงการสนับสนุนของนาโตอาจทำให้ความขัดแย้งลุกลาม แต่ถ้าปูตินชนะก็จะเป็นความเสี่ยงที่ร้ายแรงที่สุด.ตุ๊ ปากเกร็ด"},
{"id": 403, "title": "เปิดภารกิจยูซาไทย ค้นหาผู้ประสบภัยแผ่นดินไหว ตุรกี", "highlight": "เหตุแผ่นดินไหวขนาดใหญ่ “ฝั่งตะวันออกเฉียงใต้ตุรกีติดพรมแดนซีเรีย” ก่อความเสียหายมหาศาล “คร่าชีวิตผู้คน หลายหมื่น และบาดเจ็บหลายแสนคน” แล้วยังคงมีผู้สูญหายติดอยู่ใต้ซากอาคารอีกมาก “ทีมกู้ภัยนานาชาติ” ต่างระดมสรรพกำลัง และอุปกรณ์อันทันสมัยเข้าช่วยเหลือชีวิตอย่างไม่ลดละ", "content": "แม้ตอนนี้โอกาสพบผู้รอดชีวิตเลือนรางลงเต็มทีแต่ความหวังพบผู้รอดก็ยังมีอยู่เช่นนี้ “ทีมสกู๊ป” มีโอกาสได้คุยกับ “ทีมกู้ภัยยูซาไทยแลนด์ (USAR Thailand) เป็นหนึ่งทีมที่ได้ร่วมสนับสนุนการช่วยเหลือผู้ประสบภัยครั้งนี้ด้วย เลอพงศ์ สวนสังข์ ผอ.ส่วนปฏิบัติการพิเศษค้นหาและกู้ภัย กรมป้องกันและบรรเทาสาธารณภัย หน.ชุดทีมยูซาไทยแลนด์ เล่าว่าปัจจุบันภัยพิบัติทางธรรมชาติมีแนวโน้มเกิดบ่อยซับซ้อนมากขึ้น และความเสียหายจากสาธารณภัยไม่ได้จำกัดอยู่เฉพาะประเทศที่ประสบภัยเท่านั้น “แต่ยังส่งผลกระทบต่อประเทศใกล้เคียง” ทำให้ประเทศไทยจัดตั้งชุดค้นหา และกู้ภัยในเมืองแห่งชาติ (National Urban Search and Rescue : USAR Teams) ขึ้นมา อันประกอบกำลังจากกรมป้องกันและบรรเทาสาธารณภัย สำนักกรมป้องกันและบรรเทาสาธารณภัย กทม. กรมการแพทย์ ทีมสุนัขค้นหาและกู้ภัยแห่งชาติ วิศวกรรมสถานแห่งประเทศไทยฯ และภาคเอกชน กลายเป็น “ทีมยูซาไทยแลนด์” ทำการฝึกภาคปฏิบัติ และฝึกซ้อมสถานการณ์จำลองมา 7 ปีเพื่อพัฒนาศักยภาพทีมค้นหา และกู้ภัยในเมืองตามเกณฑ์มาตรฐาน INSARAG ขององค์การสหประชาชาติกำหนดไว้ 5 ด้าน คือ ด้านแรก... “Management การจัดการ” มีฝ่ายประสานงาน การวางแผน ติดตามด้านที่สอง... “Search การค้นหา” มีฝ่ายค้นหาเชิงเทคนิค ค้นหาโดยสุนัข การประเมินวัตถุอันตราย ด้านที่สาม... “Rescue การกู้ภัย” อันเป็นเจ้าหน้าที่ฝ่ายกู้ภัย ฝ่ายทำลาย ฝ่ายตัด ฝ่ายใช้อุปกรณ์เชือกกู้ภัย ด้านที่สี่... “Logistics” ฝ่ายส่งกำลังบำรุงสนับสนุนช่วยเหลือทีม รวมถึงการบริหารจัดการสื่อสาร การขนส่ง และการข้ามชายแดนด้านที่ห้า... “Medical การแพทย์” ให้การรักษาภาวะฉุกเฉินดูแลสุขภาวะของทีมแล้ว “ยูซาไทยแลนด์” ดำเนินการฝึกฝนสม่ำเสมอจนมีประสิทธิภาพความพร้อมเพื่อเตรียมยื่นใบสมัครเข้ารับการประเมินรับรองจาก “ยูเอ็น” แต่ด้วยโควิด-19 ระบาดหนักทำให้การประเมินนั้นเลื่อนออกมาแล้ว 2 ปีกระทั่ง “เกิดเหตุแผ่นดินไหวตุรกีติดพรมแดนซีเรีย” ส่งผลกระทบต่อชีวิต และทรัพย์สินของประชาชนจำนวนมาก “รัฐบาลไทย” ได้รับการร้องขอความช่วยเหลือจาก “รัฐบาลตุรกี” ผ่านกระทรวงต่างประเทศแล้วเห็นว่า “ยูซาไทยแลนด์” มีขีดความสามารถในด้านค้นหา และกู้ภัยในเขตเมืองจึงพิจารณาส่ง “ทีมยูซาไทยแลนด์ 42 คน และสุนัขกู้ภัย 2 ตัว” พร้อมอุปกรณ์ค้นหา รวมถึงอุปกรณ์การแพทย์ฉุกเฉิน 72 รายการ รวมกว่า 241 ชิ้น เช่น อุปกรณ์กู้ภัยการช่วยชีวิต อุปกรณ์จัดตั้งฐานปฏิบัติการ อุปกรณ์สื่อสารผ่านดาวเทียมสำหรับสื่อสารในพื้นที่ประสบภัย และเวชภัณฑ์น้ำหนักรวมกว่า 8 ตันเพราะด้วยตามมาตรฐานสากล “กรณีการเข้าช่วยเหลือเหตุภัยพิบัติขนาดใหญ่” มีข้อกำหนดไว้ไม่อาจขอสนับสนุนจากหน่วยงานพื้นที่ได้ “รัฐบาลตุรกีจะจัดเฉพาะสถานที่โล่งให้เท่านั้น” เหตุนี้เราจำต้องจัดเตรียม อุปกรณ์ทั้งด้านการค้นหา กู้ภัย และสิ่งของจำเป็นต่อการดำรงชีวิตในการปฏิบัติภารกิจนั้น 10 วันแต่ว่าหลักการทำงานก่อนออกเดินทางนั้น “ยูซาไทยแลนด์” ได้เรียกรวมพลทีมประชุมวางแผนการปฏิบัติงานเบื้องต้นมาแล้ว เมื่อถึง “ตุรกีก็มุ่งหน้าไปยังเมืองอาดานา” เข้ารายงานตัวกับหน่วยงานที่รับผิดชอบของตุรกี และยูเอ็นตามระบบร่วมกันกับ “ยูซานานาชาติ” เพื่อรับมอบภารกิจ และพื้นที่ในการปฏิบัติการส่วนภารกิจจะแบ่งเป็น 2 ชุด แต่ละทีมประกอบด้วยฝ่ายการจัดการ ฝ่ายการค้นหา ฝ่ายการกู้ภัย ฝ่ายส่งกำลังบำรุงสื่อสาร “แพทย์” ดูแลสุขภาพคนในทีม “วิศวกร” ทำหน้าที่ประเมินโครงสร้างอาคารก่อนเข้าปฏิบัติการถัดมาถ้าจะพูดถึงสถานการณ์ต้องยอมรับว่า “เหตุแผ่นดินไหวครั้งนี้รุนแรงมาก” ส่งผลให้อาคารบ้านเรือนของประชาชนที่อาศัยอยู่ฝั่งตะวันออกเฉียงใต้ตุรกีกว่า 10 จังหวัด ได้รับความเสียหายเป็นจำนวนมาก ในส่วน “ยูซาไทยแลนด์” ได้รับมอบหมายเข้าปฏิบัติภารกิจในเมืองฮาไต (Hatay) ที่เป็นศูนย์กลางการเกิดแผ่นดินไหว สิ่งที่ปรากฏในระหว่างเดินทางเข้าพื้นที่ได้พบเห็น “ความเสียหายอาคารบ้านเรือนพังถล่ม 100%” ประชาชนไร้ที่อยู่อาศัยทำให้ “รัฐบาลตุรกี” จัดตั้งศูนย์พักพิงชั่วคราว และจัดตั้งจุดแจกจ่ายอาหารอยู่หลายแห่ง “แต่ด้วยสภาพอากาศหนาวเย็น 1-2 องศาฯ” ทำให้ผู้ประสบภัยค่อนข้างมีความเป็นอยู่ลำบากมากทั้งยังมีประชาชนบางส่วนรอความหวังในการเร่งค้นหาผู้สูญหายติดอยู่ใต้ซากปรักหักพังจำนวนมาก “ทีมกู้ภัยจากทั่วโลก รวมถึงทีมไทย” ต่างทำงานแข่งขันกับเวลาค้นหากันอย่างต่อเนื่อง “แต่ด้วยการเกิดเหตุล่วงเลยเวลามานานเกิน 7 วันแล้ว” ทำให้โอกาสพบผู้รอดชีวิตคงน้อยลงมากๆยิ่งเหตุแผ่นดินไหวเกิดขึ้นในเวลา 04.17 น. (ตามเวลาท้องถิ่น) อันเป็นช่วงผู้คนกำลังหลับนอนส่งผลให้มีผู้เสียชีวิตจำนวนมาก แล้วยังมีแนวโน้มพบผู้เสียชีวิตเพิ่มมากขึ้นอีกด้วยซ้ำตอกย้ำ “อุปสรรคการค้นหา และกู้ภัย” เรื่องแรกคงหนีไม่พ้นปัญหาจาก “สภาพอากาศหนาวเหน็บถึงขั้นอุณหภูมิติดลบ” แต่เราเตรียมเครื่องนุ่งห่มมาดี ทำให้การช่วยเหลือผู้รอดชีวิตมีความลำบากเล็กน้อย ทว่าสำหรับ “ด้านเทคนิคการค้นหา” ใช้วิธีหลายองค์ประกอบผสมผสานกัน อย่างเช่นการใช้ตรวจจับด้วยกล้อง search camera เครื่องตรวจฟัง เครื่องบันทึกเสียงพร้อมไมโครโฟนกับเสา และเครื่องเรดาร์ค้นหาผู้ประสบภัยใต้ซากอาคาร ในการตรวจจับความเคลื่อนไหว หรือตรวจจับการหายใจของสิ่งมีชีวิตในส่วน “สุนัขดมกลิ่น” เป็นอีกเทคนิคหนึ่งในการใช้การรับรู้ดมกลิ่นที่ดีเยี่ยมของสุนัขที่ได้รับการฝึกฝนเป็นพิเศษ เพื่อค้นหาผู้รอดชีวิตติดอยู่ในพื้นที่ภายในระยะเวลาอันสั้น ซึ่งการค้นหาด้วยสุนัขนั้นมีประสิทธิภาพในการค้นหาสูงมาก และสามารถให้ผลสรุปได้ค่อนข้างแน่นอนดังนั้นจริงๆแล้ว “สุนัขดมกลิ่น” เป็นสิ่งมีชีวิตในการค้นหาสามารถระบุ “ผู้รอดชีวิต” ได้ประสิทธิภาพสูงชัดเจนอันดับต้นๆ ยิ่งกว่านั้น “สุนัขดมกลิ่น K9 พันธุ์โกลเด้นฯ” เป็นสัตว์ทนอยู่ในอากาศหนาวได้ดี “ทำให้การค้นหาค่อนข้างราบรื่นไม่มีอุปสรรค” ในส่วนเครื่องมืออุปกรณ์เป็นเพียงตัวช่วยสนับสนุนสุนัขดมกลิ่นเท่านั้นอย่างไรก็ดีเบื้องต้นตอนนี้ “ทีมค้นหา และกู้ภัยนานาชาติ” เริ่มทยอยถอนกำลังออกจากตุรกีกลับประเทศบางส่วนแล้ว เพราะจากนี้ “รัฐบาลตุรกี” จะนำเครื่องจักรขนาดใหญ่เข้ารื้อซากอาคารบ้านเรือนที่ถล่มลงมานั้น “ในฐานะเป็นหนึ่งทีมที่เข้าปฏิบัติการค้นหาผู้ประสบภัยจากเหตุแผ่นดินไหวในตุรกีต่างได้เห็นสภาพอาคารบ้านเรือนพังเสียหายหนักมาก ประชาชนสิ้นเนื้อประดาตัวทั้งเมืองและบางคนยืนร้องไห้โศกเศร้าช็อกเหตุการณ์ที่เกิดขึ้นอย่างรวดเร็วนี้จนญาติพี่น้องหลายคนยังติดอยู่ใต้ซากปรักหักพัง ทำให้เห็นแล้วรู้สึกหดหู่ใจมาก” เลอพงศ์ว่าแผ่นดินไหวในตุรกีนี้กำลังส่งสัญญาณเตือน “ประเทศไทย” ต้องตระหนักในการเตรียมการป้องกันรับมือทุกสถานการณ์กับ “เหตุที่มิอาจคาดการณ์ล่วงหน้าได้” ดังนั้นควรหมั่นตรวจสอบโครงสร้างพื้นฐานและอาคารบ้านเรือนโดยเฉพาะกรุงเทพฯ และปริมณฑล ที่เป็นดินอ่อนต้องเฝ้าระวังเป็นพิเศษปัจจุบันมีกฎกระทรวงกำหนดการรับน้ำหนัก ความต้านทาน ความคงทนของอาคาร และพื้นดินที่รองรับอาคารในการต้านทานแรงสั่นสะเทือนของแผ่นดินไหว พ.ศ.2564 ในหลายพื้นที่เสี่ยงเช่นนี้ควรต้องปฏิบัติตามกฎหมายอย่างเคร่งครัด ขณะที่อาคารเก่าก็ควรพิจารณาปรับปรุง และปิดจุดด้อยที่จะทำให้เกิดอาคารถล่มด้วยย้ำว่า “แผ่นดินไหว” ไม่อาจคาดการณ์ได้ “ประชาชน” ต้องตระหนักศึกษาวิธีเอาตัวรอดไว้ “ภาครัฐ” ก็ควรเตรียมแผนรับมือและป้องกันเหตุ อัปเดตข้อมูลอยู่ตลอด เพื่อมิให้เกิดโศกนาฏกรรมร้ายแรง.ขอบคุณภาพจาก Twitter : กรมป้องกันและบรรเทาสาธารณภัย (ปภ.)"},
{"id": 420, "title": "ครอส-เทรนนิง", "highlight": "ครอส-เทรนนิง (Cross-Training) คืออะไร มีประโยชน์อย่างไร เพจ “วิ่งไหนกัน ปั่นไหนดี” เขาสรุปมาให้ตามนี้ 5 ประโยชน์ของการฝึก Cross-Training", "content": "แม้ว่าเพื่อนๆจะมีกีฬาสุดโปรดที่ชอบเล่นเป็นประจำ แต่เมื่อเล่นไปนานๆก็มักจะมีช่วงเวลารู้สึกเบื่อเกิดขึ้นได้ วิธีแก้คือสลับไปเล่นกีฬาอื่น หรือที่เรียกว่า “Cross-Training”และถึงแม้เพื่อนๆจะไม่เบื่อกีฬาโปรดก็ตาม แต่การฝึก Cross-Training ก็ยังมีประโยชน์อยู่ดี1.ช่วยเพิ่มระดับความฟิตการออกกำลังกายในรูปแบบที่ต่างไปจากเดิม จะเพิ่มระดับความฟิตในแบบที่ต่างออกไปด้วย และการผสมผสานรูปแบบการออกกำลังกายที่เข้ากันได้ จะยิ่งช่วยเพิ่มทั้งพลังและประสิทธิภาพสิ่งที่ควรทำก็คือ ให้ผสมผสานการฝึกคาร์ดิโอหลายๆรูปแบบ, การฝึก Strength training และการยืดกล้ามเนื้อ เข้ามาในตารางการฝึกประจำ เพราะมันจะช่วยให้เราได้ฝึกกล้ามเนื้อหลายส่วนและเพิ่มความฟิตโดยรวม2.ช่วยป้องกันอาการบาดเจ็บการที่เราออกกำลังกายหลายแบบ จะช่วยในการหลีกเลี่ยงการได้รับบาดเจ็บ และลดโอกาสในการใช้กล้ามเนื้อบางส่วนมากเกินไป ซึ่งนี่มันเป็นเรื่องสำคัญมาก โดยเฉพาะกับนักวิ่ง!เพราะเป็นกีฬาที่ต้องใช้ขาเป็นหลักและต้องโดนแรงกระทบกับพื้น การเพิ่มความแข็งแรงเพื่อซัพพอร์ตขาและกล้ามเนื้อแกนกลาง จะช่วยให้เราหลีกเลี่ยงการได้รับบาดเจ็บได้3.ช่วยส่งเสริมท่วงท่าและการประสานงานการได้รับบาดเจ็บกล้ามเนื้อส่วนใดส่วนหนึ่ง จะทำให้เราต้องใช้กล้ามเนื้อส่วนอื่นหนักขึ้นตามไปด้วย ซึ่งการฝึก Cross-training จะช่วยแก้ไขความไม่สมดุลของกล้ามเนื้อ ด้วยการบริหารกล้ามเนื้อส่วนที่เราไม่ค่อยได้ใช้ในการออกกำลังกายหลัก4.ช่วยเพิ่มความเข้มแข็งของจิตใจการออกกำลังกายหลายรูปแบบจะช่วยให้จิตใจสงบ และช่วยให้ผ่อนคลายจากวันเครียดๆได้ ยกตัวอย่างเช่น ถ้าเพื่อนๆต้องการคลายเครียดในชีวิตประจำวัน ก็ให้ฝึกวิ่งระยะไกล หรือเล่นโยคะ หรือถ้าเครียดจากการทำงาน ก็อาจจะระบายอารมณ์ด้วยการฝึกต่อยมวยแบบ HIIT ก็ได้5.ช่วยให้เราฟื้นร่างกายได้เร็วขึ้นไม่ว่าเพื่อนๆจะเล่นกีฬาอะไรเป็นหลัก เราควรที่จะมีวันสำหรับพักเพื่อฟื้นร่างกาย และในวันที่เราพักก็เป็นโอกาสดีที่เราจะได้ฝึกออกกำลังกายแบบอื่น โดยที่การฝึก Cross-training จะช่วยให้เราได้ทำกิจกรรมฟื้นร่างกายในขณะที่ได้พักไปด้วย ซึ่งมันจะช่วยเพิ่มความฟิต และหลีกเลี่ยงอาการได้รับบาดเจ็บการฝึกโยคะเป็นทางเลือกที่ดีสำหรับการทำกิจกรรมเพื่อฟื้นร่างกาย เพราะเมื่อฝึกแล้วจะช่วยให้เลือดไหลเวียนไปยังกล้ามเนื้อส่วนที่เมื่อยล้า ช่วยให้อาการตึงเครียดเมื่อยล้าหายไปอย่างมีประสิทธิภาพ.ยุบสภา"},
{"id": 401, "title": "ศึกมวยไทยพลังใหม่ เพชรแสนคม-หลงชุมพร-เจริญทอง ยังคงน่าลุ้น", "highlight": "เวทีราชดำเนิน วันพุธที่ 22 ก.พ. (วันนี้) เป็นรายการมวย ศึกมวยไทยพลังใหม่ จัดโดยโปรโมเตอร์ สมหมาย สกุลเมตตา คู่มวยคู่คี่เก็บค่าดู 500-1,000-2,000 บาท JKN 18 ถ่ายทอดสด เวลา 18.15-20.15 น. “ชัย ศิษย์อ.บี้” ขอวิจารณ์ไปตามฝีมือดังนี้", "content": "มงคลเพชร ส.มงคลการช่าง (แพ้คะแนน ชาติพยัคฆ์ ช.ชนะชัย ที่ ลพน.) มวยจังหวะเตะต่อยหมัดแทงเข่าปล้ำตีรุนแรงแต่ช้ากว่า จะแพ้ เจริญทอง (ผ่องอำไพ) ศูนย์เยาวชนคลองเตย (ชนะคะแนน เพชรอัศวิน ท.พราน 47 ที่ รดน.) มวยสูงจังหวะฝีมือเตะต่อยหมัดแทงเข่าปล้ำตีคล่องฉลาดฟอร์มสดกว่าชนิดสนุก 109 ป.จรัสชัย ป.ปัญญาวัฒน์ (ชนะทีเคโอ ร้อยเหลี่ยมเพชร ส.ธนโชติ ยก 4 ที่หัวหมาก) มวยจังหวะเตะต่อยหมัดแทงเข่าปล้ำตีรุนแรงแต่แข็งแกร่งเป็นรอง จะแพ้ หลงชุมพร (ลูกแมน ท.เมืองหลังสวน) ท่าแซะยาสัตว์ (ชนะคะแนน จ้าวฉลาม บ้านแรมบ้า ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่าท้ายๆ 126 ป.เพชรแสนคม (พักยก 77) เดอะเบสมวยไทย (ชนะคะแนนประกาศศึก แก้วสัมฤทธิ์ ที่อ้อมน้อย) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดหลักเหลี่ยมดีกว่า จะชนะ เพชรก้องฟ้า (ก้องฟ้า ส.อุสมาน) ส.แสนสุข (แพ้คะแนน ยอดอุดร อัจฉริยะประดิษฐ์ ที่ รดน.) มวยสูงยาวจังหวะเตะต่อยหมัดแทงเข่าปล้ำตีรุนแรงมีฮึดตลอดแต่หลักเหลี่ยมเป็นรองชนิดสนุก 125 ป.เพชรสีนิล (ศิษย์เชฟบุญธรรม) ทีเด็ด 99 (แพ้ทีเคโอ ก้องธรณี ส.สมหมาย ยก 4 ที่อ้อมน้อย) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดกว่า จะชนะ พฤหัสน้อย ที.บี.เอ็มยิมส์ (แพ้คะแนน โจเซฟ จิตรเมืองนนท์ ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรองช้ากว่าชนิดสนุกอีกครั้ง 137 ป.เพชรผาไทย บำรุงศิษย์ (ชนะทีเคโอ ขงเบ้ง ส.ทองภูบาล ยก 2 ที่ ลพน.) มวยจังหวะเตะต่อยหมัดแทงเข่าปล้ำตีรุนแรงฟิตซ้อมเตรียมตัวมาแก้มือ จะชนะ จ้าวพายุ ช.เกตุวีณา (ชนะทีเคโอ ก้องไพร ท.เมืองหลังสวน ยกแรก ที่ ลพน.) มวยจังหวะเตะต่อยหมัดแทงเข่าศอกรุนแรงมีฮึดตลอดชนิดสนุกอีกครั้ง 113 ป.เวียร์ เอ็นนี่มวยไทย (ชนะ ทีเคโอ กล้าพยัคฆ์ ทีเด็ด 99 ยก 2 ที่ ลพน.) มวยจังหวะเตะต่อยหมัดแทงเข่าศอกรุนแรงฟอร์มสดมีลุ้นตลอด จะชนะ ชาติพยัคฆ์ ช.ชนะชัย (ชนะคะแนน มงคลเพชร ส.มงคลการช่าง ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงแต่จังหวะเป็นรอง 113 ป.ฟีโน่ ช.เกตุวีณา (ชนะคะแนน เด่นพิชิต แดนเซ็นจิวรี่ ที่ ลพน.) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ สั่งปราบ ลูกพิชิต (แพ้คะแนน ธนูพิษ ศิษย์ยอดธนู ที่ ลพน.) มวยจังหวะเตะต่อยหมัดแทงเข่ารุนแรงแต่แรงปลายเป็นรอง 110 ป.ผึ้งหลวง บ้านแรมบ้า (ชนะทีเคโอ นิลเพชร มุมทะเลมวยไทย ยก 3 ที่ ลพน.) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดกว่า เพชรอัศวิน ย.อันดามัน (ชนะทีเคโอ มังกรเพชร เกียรติไพรสณฑ์ ยก 3 ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรองชนิดสนุก 138 ป.ชัย ศิษย์อาจารย์บี้"},
{"id": 400, "title": "“เจ้าก้อง” นักบิดไทยเริ่มภารกิจสำคัญโมโตจีพี 2023 สนามแรกดินแดนโปรตุเกส", "highlight": "ออกบินไปแดนกระทิงดุเรียบร้อยแล้ว “เจ้าก้อง” สมเกียรติ จันทรา นักบิดไทยวัย 24 ปี เจ้าของแชมป์ “เวิลด์ กรังด์ปรีซ์” คนแรกในประวัติศาสตร์ จากโครงการ “ฮอนด้า เรซ ทู เดอะ ดรีม” เพื่อทำภารกิจสำคัญในการไล่ล่าโพเดียมในศึกจักรยานยนต์ทางเรียบชิงแชมป์โลก “โมโตจีพี” ในรุ่นโมโตทู เต็มฤดูกาล 2023 ทั้งสิ้น 21 สนาม โดยจะประเดิมสนามแรกวันที่ 26 มี.ค. ที่โปรตุเกส", "content": "ส่วนความพร้อมของ “ก้อง” หลังเข้าประเมินทดสอบความฟิตร่างกายภายใต้การสนับสนุนด้านวิทยาศาสตร์การกีฬาของการกีฬาแห่งประเทศไทย เจ้าตัวยืนยันพร้อมเต็มร้อย รวมถึงได้เอาข้อผิดพลาดในปีก่อนมาทบทวนและทำการบ้านในแต่ละสนามเป็นอย่างดี โดยมีเป้าหมายขอยึดอันดับท็อป 5 ของโลกให้ได้แฟนความเร็วชาวไทยสามารถติดตามข่าวสารของ “สมเกียรติ จันทรา” พร้อมส่งกำลังใจเชียร์ ยอดนักบิดไทย ในศึกโมโตจีพี รุ่นโมโตทู ตลอดทั้งฤดูกาล 2023 และติดตามความเคลื่อนไหวของนักบิดฮอนด้าได้ที่เฟซบุ๊กแฟนเพจ เรซ ทู เดอะ ดรีม : www.facebook.com/HondaRacingTeamTHมีเรื่องดีๆมาบอกเล่า ศูนย์ฝึกขับขี่ปลอดภัยฮอนด้า หนึ่งในผู้ขับ เคลื่อนความปลอดภัยทางถนนในประเทศไทย ผ่านการดำเนินงานรณรงค์ด้านการขับขี่ปลอดภัยมาอย่างต่อเนื่องกว่า 3 ทศวรรษ ทำบันทึกความเข้าใจ ความร่วมมือ “MOU” ในการพัฒนาหลักสูตร การฝึกอบรมความปลอดภัยทางถนน โดยร่วมกับหน่วยงานภาคีเครือข่าย เพื่อการดำเนินงานร่วมกันแบบ บูรณาการและเป็นการแลกเปลี่ยนเรียนรู้ทั้งทรัพยากรบุคคลและองค์ความรู้ของหน่วยงาน ที่เกี่ยวข้อง พร้อมปาฐกถาพิเศษเรื่อง “สภากาชาดไทยกับความปลอดภัยทางถนน” ถือเป็นกิจกรรมดีๆในการปลุกจิตสำนึกให้กับ ผู้ที่ขับขี่รถจักรยานยนต์ได้รับรู้ถึงกฎระเบียบ การขับขี่ที่ปลอดภัยเพื่อลดอุบัติเหตุโจ้ เต็มสปีดjojoe_koy@hotmail.com"},
{"id": 399, "title": "โครงการ “สิงห์อาสาสู้ไฟป่า” เพื่อสนับสนุนการป้องกันไฟป่าและฝุ่น PM2.5", "highlight": "กันไฟป่า  -  รังสฤษดิ์ ลักษิตานนท์ และ ศุภวัฒน์ มะทะ เปิดโครงการ “สิงห์อาสาสู้ไฟป่า” เพื่อสนับสนุนการป้องกันไฟป่าและฝุ่นควันพื้นที่เสี่ยง PM2.5 ในภาคเหนือ โดยมี รวินทร์ ชมพูนุชธานินทร์ และ จุรีย์พร ละม่อม มาร่วมงานด้วย ที่อุทยานแห่งชาติดอยภูคา อ.ปัว จ.น่าน วันก่อน.", "content": "หนังสือพิมพ์ ไทยรัฐ ยักษ์ใหญ่สารพัดสีขายดีที่สุด ประเทศไทยยุคสีเทา ฉบับนี้ประจำวันพุธที่ 22 กุมภาพันธ์ 2566 \"ไต้ฝุ่น\""},
{"id": 392, "title": "ชิงเมือง", "highlight": "เข้าโหมดเลือกตั้งสู้เต็มสูบแล้ว วันก่อนค่าย ปชป. ระดมพลทั้ง “ดร.เอ้” สุชัชวีร์ สุวรรณสวัสดิ์ ประธานนโยบาย กทม. และ “มาดามเดียร์” วทันยา บุนนาค ประธานนวัตกรรมการเมือง", "content": "ล่องใต้ร่วมเวทีประชาชน “ฟัง-คิด-ทำ รวมพลังกระบี่ เพื่อปักษ์ใต้บ้านเรา” ร่วมกับทีมผู้สมัคร ส.ส.กระบี่ ปชป.มี “เดอะเคี่ยง” ธนวัช ภูเก้าล้วน ว่าที่ผู้สมัคร ส.ส.เขต 1 ตั้งเป้าผลักดันสร้างมหาวิทยาลัยอันดามัน รองรับลูกหลานในพื้นที่ “โกแดง” สาคร เกี่ยวข้อง ว่าที่ผู้สมัคร ส.ส. เขต 2 ชูจุดแข็งพรรคสถาบันที่เข้าใจและสู้เพื่อคนใต้และชาวกระบี่รวมทั้ง “น้ำผึ้ง” พิมพ์รพี พันธุ์วิชาติกุล ว่าที่ผู้สมัคร ส.ส.เขต 3 ย้ำการพัฒนา จ.กระบี่ ตลอด 30 ปี จนเป็นเมืองท่องเที่ยวพร้อมสรรพที่ต้องแวะมาเยือนด้าน “มาดามเดียร์” ขายนโยบายกองทุนไอเดียสร้างสรรค์-สร้างอาชีพใหม่ ส่วน “ดร.เอ้” เน้นการสร้างคนด้วยการศึกษาพ่วงอนุรักษ์สิ่งแวดล้อมขายนโยบายชิงพื้นที่ช้างชนช้าง ที่หลายพรรคจ้องยึดยกจังหวัด!!!ประเสริฐ ภาคภูมิวุฒิกุล"},
{"id": 391, "title": "ส่งผู้ร้ายข้ามแดน", "highlight": "เป็นข่าวใหญ่โตที่มีสื่อมวลชนทั้งไทยและต่างประเทศ นำเสนอข่าวกรณีผู้หญิงไทยในประเทศสหรัฐอเมริกาก่อเหตุขับรถยนต์ชน นายเบนจามิน เคเบิล อายุ 22 ปี ชาวอเมริกันเสียชีวิตในที่เกิดเหตุ", "content": "เหตุเกิดเมื่อวันที่ 1 ม.ค.ที่เมืองมิชิแกน ประเทศสหรัฐอเมริกา ผู้หญิงคนไทยที่ขับรถชนแล้วหลบหนีจากที่เกิดเหตุ ต่อมาได้เดินทางหลบหนีกลับมากบดานอยู่ที่ประเทศไทยเจ้าหน้าที่ทางการสหรัฐฯ สืบสวนทราบว่าผู้ก่อเหตุคือ นางทับทิม ซู ฮาวสัน อายุ 57 ปีออกหมายจับทางการสหรัฐอเมริกาให้ความสำคัญคดีประสานทางการไทยเพื่อขอส่งตัวผู้ร้ายข้ามแดนพล.ต.อ.ดำรงศักดิ์ กิตติประภัสร์ ผบ.ตร. สั่งให้ พล.ต.อ.สุรเชษฐ์ หักพาล รอง ผบ.ตร. ที่รับผิดชอบงานสืบสวนเข้ามาตรวจสอบข้อมูล กรณีที่เป็นข่าวใหญ่อยู่ในฝั่งประเทศสหรัฐอเมริกาตำรวจชุดสืบสวนทราบว่า หลังจากที่ นางทับทิม ซู ฮาวสัน เดินทางกลับถึงประเทศไทยเมื่อวันที่ 5 ม.ค. ได้พักอาศัยอยู่ในพื้นที่ จ.ชลบุรีต่อมาวันที่ 10 ก.พ.เมื่อมีข่าวปรากฏทางโซเชียลมีเดีย นางทับทิม ซู ฮาวสัน ได้ย้ายมาพักอาศัยอยู่ที่ห้องพักแห่งหนึ่งในพื้นที่ อ.สวนผึ้ง จ.ราชบุรีพล.ต.อ.สุรเชษฐ์ สั่งให้เจ้าหน้าที่ตำรวจเดินทางไปตรวจสอบยังสถานที่ดังกล่าว และพบนางทับทิมพักอาศัยอยู่จริง นางทับทิมยอมรับว่า เป็นบุคคลที่ปรากฏชื่อตามข่าวจริง และเป็นผู้ก่อเหตุขับรถชน นายเบนจามิน เคเบิล จริง ด้วยความตกใจจึงได้บินกลับมาที่ประเทศไทยก่อนรู้สึกเสียใจสิ่งที่เกิดขึ้นยินดีที่จะเดินทางกลับไปยังประเทศสหรัฐอเมริกาเพื่อรับโทษเข้าสู่กระบวนการตามกฎหมายรอง ผบ.ตร. เตรียมประสานทางการสหรัฐฯเพื่อดำเนินการตามอำนาจหน้าที่ที่สามารถทำได้หลังได้รับคำสั่ง พล.ต.อ.ดำรงศักดิ์ กิตติประภัสร์ ผบ.ตร. ให้ติดตามจับกุมตัวผู้ก่อเหตุที่หลบหนีเข้ามาอยู่ในประเทศไทย พล.ต.อ.สุรเชษฐ์ ได้สั่งระดมทีมสืบสวนเร่งหาข่าวติดตามตัวมาดำเนินคดีถือเป็นการต่อยอดความสัมพันธ์ระหว่างทางการไทยกับสหรัฐอเมริกาความร่วมมือด้านการปราบปรามอาชญากรรมข้ามชาติที่ดีอยู่แล้วระหว่างทั้งสองประเทศเป็นผลงานของ พล.ต.อ.สุรเชษฐ์ และ ตำรวจไทย เรื่องงานด้านความมั่นคงประเทศประสานความสัมพันธ์ระหว่างไทยและสหรัฐฯ.  "},
{"id": 385, "title": "หัวไม่ส่ายหางไม่กระดิก", "highlight": "กรณีการเปิดโปง ทุนจีนสีเทา ที่เข้ามาก่ออาชญากรรม บ่อนพนันเถื่อน พนันออนไลน์ ยาเสพติด ค้ามนุษย์ เป็นผู้ทรงอิทธิพลในเมืองไทย ที่มีอิทธิพลเหนือข้าราชการและกฎหมายไทย กระบวนการยุติธรรม นี่ยังไม่รวมกับการเข้ามาแย่งอาชีพของคนไทยอย่างถูกต้องตามกฎหมาย", "content": "ตู้ห่าว ถึง หยู ซิน ฉี ตบหน้าระบบข้าราชการและกระบวนการยุติธรรมซึ่งหน้า ตั้งแต่การเข้าประเทศ การออกวีซ่า การพำนัก การตั้งมูลนิธิ การตั้งสำนักงาน บริษัทในไทย ไปจนถึงการได้รับสัญชาติไทย ล้วนแต่เกี่ยวข้องกับหน่วยราชการที่เกี่ยวข้องทั้งสิ้น ได้รับการอำนวยความสะดวกดีกว่าคนไทยด้วยซ้ำต้องยืมคำพูด ชูวิทย์ กมลวิศิษฎ์ ไม่ว่าเรื่องมัวหมองในวงการสีกากี บ่อนพนันออนไลน์ ยาเสพติด สถานบันเทิงผิดกฎหมาย ทำไมตำรวจไซเบอร์ สอบสวนกลาง กองปราบ และ ผบ.ตร. ผู้บังคับบัญชาสูงสุด จะไม่รู้เลยหรือว่ามีเรื่องเหล่านี้เกิดขึ้น หรือใช้อำนาจในตำแหน่งหน้าที่ ใช้อาชญากรเหล่านี้ เป็นเครื่องมือในการทำมาหากินเสียเองยิ่งมีส่วนได้ส่วนเสียในคดีมากเท่าไหร่ก็ยิ่งมีโอกาสมากเท่านั้นที่กล่าวหานายพล จ. สารวัตรซัวแค่น้ำจิ้ม ไม่ต้องออกกำลังอะไร มาก ไปปิดแล้วอนุญาตให้เปิด จากนั้นให้ความคุ้มครอง และรับผลประโยชน์ จากส่วนแบ่งของรายได้ที่ไม่ชอบด้วยกฎหมายเหล่านี้ถือหุ้นลมสบายไปทั้งชาติไม่ใช่แต่ วงการสีกากี วงการข้าราชการทุกหน่วยมีค่าหัวคิวกันทั้งนั้น โครงการละ 10-20% อย่างต่ำ มีข้าราชการที่ทำหน้าที่นี้โดยเฉพาะ เรียกว่า ผู้วิ่งงาน จะเอาไปส่งส่วยให้ใครบ้าง ไม่ต้องอธิบายให้เมื่อยตุ้ม การที่ ชัยวุฒิ ธนาคมานุสรณ์ รมว.ดิจิทัล เสนอไอเดีย เปลี่ยนส่วยเป็นภาษี ไม่อยากพูดมากเจ็บคอ นอกจากจะส่งเสริมให้มีการเก็บส่วยแล้ว ยังจะเป็นการทุบหม้อข้าวข้าราชการ และนักการเมืองโดยตรงเรื่องใหญ่ขนาดนี้ ถ้าหัวไม่ส่ายหางไม่กระดิก กินอยู่กับปากอยากอยู่กับท้อง อย่าลืมว่าไม่มีความลับในโลก กาลครั้งหนึ่ง เลขาธิการคณะรัฐมนตรี มีหนังสือถึง รมว.มท. ให้พิจารณาตามที่ รองนายกฯ วิษณุ เครืองาม สั่งและปฏิบัติการแทน นรม. มีคำสั่งให้กระทรวงมหาดไทย ไปชี้แจง ป.ป.ช. กรณีที่เสนอแนะเพื่อป้องกันการทุจริตการแก้ไขสัญญาให้สิทธิดำเนินการผลิตและจำหน่ายน้ำประปา ของ การประปาส่วนภูมิภาค ตามโครงการเอกชนร่วมลงทุน ปทุมธานี–รังสิต จากกรณีที่ กปภ.ได้ขอความเห็นชอบจาก รมว.มท. ในการแก้สัญญาตามมาตรา 46-48 แห่ง พ.ร.บ.การร่วมทุนระหว่างรัฐและเอกชนและขอทราบความเห็นและมติของ กปภ.ในการขอต่ออายุการประกอบการภายหลังสัญญาสิ้นสุดด้วย เรื่องนี้มีความไม่ชอบมา พากลที่มหาดไทยจะต้องไปชี้แจ้งให้เรียบร้อยก่อน แต่กลับมีข่าววงในว่ามีการเคลียร์กันเรียบร้อยแล้ว และจะมีการนำเรื่องนี้เข้าไปขออนุมัติสำนักงานคณะกรรมการนโยบายรัฐวิสาหกิจหรือ สคร.ในวันที่ 24 ก.พ.นี้บทสรุป รังสิมันต์ โรม ส.ส.ก้าวไกล นำเรื่องทุนจีนสีเทา ที่แอบอ้างเบื้องสูงและบุคคลสำคัญ มาอภิปรายในสภา เพื่อปกป้องสถาบันของชาติ แต่โรมกลับถูกฟ้องปิดปาก นี่คือการรักชาติรักสถาบันจนน้ำลายไหลหรือไม่ขี้เกียจไปทวงภาวะผู้นำให้เมื่อยตุ้ม.หมัดเหล็กmudlek@thairath.co.th "},
{"id": 382, "title": "เกาหลีเหนือไม่กลัว", "highlight": "หลังจากสหรัฐฯแนะนำให้สหประชาชาติส่งผู้เชี่ยวชาญเข้าไปตรวจอิรักทุกตรอกซอกมุมเพื่อค้นหาว่าซัดดัม ฮุสเซน ประธานาธิบดีอิรัก พัฒนาอาวุธเคมีและ WMD (Weapons of Mass Destruction) หรือโครงการอาวุธที่มีพลานุภาพในการทำลายล้างสูงอยู่ที่ไหนบ้าง ผู้เชี่ยวชาญก็ออกมาบอกว่าซัดดัมกำลังพัฒนาอาวุธเคมีและ WMD ทั้งที่ไม่มีมติจากสหประชาชาติ สหรัฐฯ อังกฤษ และออสเตรเลียก็ร่วมกันทำ Operation Iraqi Freedom ใช้กำลังบุกเข้าไปโจมตีอิรักเมื่อ 20 มีนาคม 2003 ซึ่งเป็นการฝ่าฝืนกฎบัตรสหประชาชาติและกฎหมายระหว่างประเทศ", "content": "สหรัฐฯอ้างว่าตนมีความชอบธรรมในการโจมตีอิรักตาม Pre-emptive war และ Unilateralism หรือหลักการการชิงทำสงครามล่วงหน้าก่อนถูกรุกรานและหลักการการใช้กำลังฝ่ายเดียวโดยไม่ต้องรอการตัดสินใจของคณะมนตรีความมั่นคงแห่งสหประชาชาติหลังจากโค่นและประหารชีวิตซัดดัมได้แล้ว ทุกคนก็ออกมา ยอมรับอย่างหน้าชื่นตาบานว่าเป็นความผิดพลาดในการตรวจสอบ แท้ที่จริง อิรักไม่มีอาวุธร้ายแรงอะไรเลย แถมในการอภิปรายตามสถาบันการศึกษาต่างๆ บรรดาผู้นำทหารของสหรัฐฯที่ได้รับเชิญไปบรรยายยังพูดไปในทำนองว่า อิรักโง่เองที่ให้พวกเราเข้าไปตรวจสอบทุกตรอกซอกมุมของประเทศ เมื่อรู้ว่าไม่มีอะไร เราจึงบุกได้อย่างสบายใจ และได้รับชัยชนะอย่างรวดเร็วเกาหลีเหนือโดนสหรัฐฯเขม่นแบบเดียวกับอิรัก แต่เกาหลีเหนือไม่ยอมให้ตะวันตกเข้าไปตรวจสอบอะไรทั้งสิ้น และก็ไม่ได้ปิดบังว่าตัวเองมี ‘ของดี’ ที่จะลุยกับทุกประเทศที่ดาหน้าเข้ามา ในขณะที่ประเทศอื่นบอกว่าตัวเองใสๆ ไร้อาวุธนิวเคลียร์และจรวด เกาหลีเหนือบอกว่าข้าไม่ได้ใสอย่างนั้น ตั้งแต่ ค.ศ.1984 ที่เกาหลีเหนือโม้กับโลกว่า ตัวเองสามารถสร้างจรวด Scud-Bs และ Scud-C ได้ แถมยังผลิตจรวดพิสัยไกล Taepodong ได้สำเร็จ หลังจากสหรัฐฯ อังกฤษ และออสเตรเลียบุกอิรักใน ค.ศ.2003 ก็ชำเลืองมาที่อิหร่านและเกาหลีเหนือ บอกว่า อ้า เราจะต้องเข้าไปตรวจอาวุธนิวเคลียร์ในสองประเทศนี้ อิหร่านหัวเราะ หึหึ บอกไอ้รัฐ เอ็งเข้ามาสิ เกาหลีเหนือก็บอกเชิญเข้ามาเลย แต่ขอโม้หน่อยนะ ว่าเกาหลีเหนือเต็มไปด้วยจรวด ไม่ต้องมาตรวจดอก ข้าขอบอกเลยว่า ‘มี’ ตั้งแต่ ค.ศ.2006 เกาหลีเหนือบอกว่าข้ามี Taepodong 2 ที่ยิงได้ไกลถึง 1 หมื่นกิโลเมตร ถ้าติดหัวรบนิวเคลียร์แล้วก็ยิงไปได้ไกลถึงอังกฤษ ออสเตรเลีย รัฐอลาสกา และภาคตะวันตกของสหรัฐฯค.ศ.2009 เกาหลีเหนือโม้ว่า ตัวเองพัฒนาจรวด Taepodong 2 ยิงได้ไกลถึง 1.5 หมื่นกิโลเมตรแล้ว สหรัฐฯและตะวันตกตาถลน ถึงขนาดลูกกะตาทั้งสองของอังกฤษห้อยต่องแต่งออกมานอกเบ้า แล้วก็ไปบอกให้ประชาคมนานาชาติช่วยกันประณามเกาหลีเหนือ สมัยนั้นสหรัฐฯยังมีอำนาจบาตรใหญ่ ทุกประเทศก็อ้าปากประณามตามสหรัฐฯ โดยที่เกาหลีเหนือไม่ได้แคร์อะไรเลย เอ็งมีแรงประณามก็ประณามไป19 กุมภาพันธ์ 2023 สหรัฐฯ เกาหลีใต้ และญี่ปุ่น ซ้อมรบร่วมทางอากาศ เปิดซ้อมไปได้เพียงวันเดียว 20 กุมภาพันธ์ 2023 เกาหลีเหนือก็ยิงขีปนาวุธทิ้งตัว 2 ลูกไปตกสู่ทะเลนอกเขตเศรษฐกิจจำเพาะของญี่ปุ่น เกาหลีเหนือไม่ได้แคร์เลย ยิงเสร็จก็หาวเรอ บอกว่าเอ้อสบายใจ ได้ยิงขีปนาวุธหลายลำกล้องขนาด 600 มม. ได้สำเร็จ อืม ต่อไปจะใช้อาวุธนิวเคลียร์ทางยุทธวิธีที่จะทำให้ฐานทัพอากาศของศัตรูกลายเป็นอัมพาตหลังจากมีเสียงตูมๆ สองตูม กระทรวงกลาโหมญี่ปุ่นก็บอกว่า ‘อ้า เราจะให้รัฐบาลญี่ปุ่นของเรายื่นประท้วงและประณามเกาหลีเหนือ’ เกาหลีเหนือตะโกนว่า ‘เชิญ’ นางคิม โยจอง น้องสาวของคิม จองอึน ผู้นำเกาหลีเหนือบอกว่า เราจะใช้มหาสมุทรแปซิฟิกเป็นสนามซ้อมยิงขีปนาวุธ บอกซะก่อนนะว่า ด้วยศักยภาพของเรา ทั้งญี่ปุ่นและเกาหลีใต้ ไม่ทันได้นำเครื่องบินทะยานขึ้น ขีปนาวุธของเราก็พุ่งออกจากฐานยิงไปแล้วสหรัฐฯฟังนางคิมพูด แล้วก็ไม่รู้จะทำยังไงกับประเทศนี้ ผู้นำประเทศลักษณะนี้นี่ละครับที่สหรัฐฯไม่กล้าตอแย อภิพญามหาโคตรอาวุธที่สหรัฐฯใช้เล่นงานเกาหลีเหนือก็คือ ‘การประณาม’ หรือ ‘การประณามอย่างรุนแรง’ รวมทั้งการคว่ำบ่งคว่ำบาตรต่างๆแต่เกาหลีเหนือก็เฉยๆ บอกว่า...ชินโว้ย ชินแล้ว.นิติการุณย์ มิ่งรุจิราลัยsonglok1997@gmail.com "},
{"id": 393, "title": "ห้ามพลาด!!", "highlight": "ศึกพรีเมียร์ลีก อังกฤษ เมื่อสุดสัปดาห์ที่ผ่านมา เป็นการตอกย้ำเลยว่าในเกมลูกหนัง ลีกสูงสุดผู้ดีนั้นไม่มีคำว่า “แน่นอน 100 เปอร์เซ็นต์” เกมที่ว่าชนะแน่ๆกลับไม่ชนะ เกมที่น่าจะพ่ายแพ้แน่ๆกลับกลายเป็นผู้ชนะขาดลอย นี่แหละมันจึงเป็นเสน่ห์ของลีกที่ได้ขึ้นชื่อว่าดีที่สุดในโลก", "content": "ดูได้จากแมนเชสเตอร์ ซิตี้ ที่ออกไปเยือน “เจ้าป่า” นอตติงแฮม ฟอเรสต์ ก่อนแข่งใครก็มอง ว่า “เรือใบสีฟ้า” เข้าวินแน่ๆเพราะกำลังคึก หลังจากเอาชนะอาร์เซนอลมาเมื่อกลางสัปดาห์และแซงขึ้นมานำจ่าฝูงได้แล้ว “โมเมนตัม” ทุกอย่าง เทมาที่แชมป์เก่าหมดแล้วแต่พอเล่นไปเล่นมา แมนฯ ซิตี้ก็ออกอาการตื้อไปซะดื้อๆ ทั้งที่นัดเจออาร์เซนอลโชว์ฟอร์มอย่างเทพ โดยออกนำไปก่อน 1-0 ก็จริง แต่ก็ยิงเพิ่มไม่ได้ สุดท้ายมาโดนทีเด็ดฟอเรสต์ โป้งเดียวจอด แต้มหายไป 2 แต้มเฉยเลยเช่นเดียวกับ “ปืนใหญ่” อาร์เซนอล ที่เล่น กับแอสตัน วิลลา บอกตรงๆ เหมือนคนยังเมาหมัดหลังจากโดนแมนฯ ซิตี้ ยำใหญ่มาเมื่อกลางสัปดาห์ บางจังหวะดูตื้อๆ ตันๆ จนเกมทำท่าจะจบลงด้วยผลเสมออย่างไรก็ตาม มิเกล อาร์เตตา คงทำบุญมาเยอะโชคช่วยหลังจอร์จินโญซัดไกลสุดสวยบอลไปชนคานก่อนเด้งโดนหัวเอมิเลียอาโน มาร์ติเนซ ผู้รักษาประตูแอสตัน วิลลา เข้าไปซะได้ ก่อนจะมาได้ประตูปิดท้ายเพิ่มอีก จบเกมชนะ 4-2 ทวงจ่าฝูงคืนได้อย่างรวดเร็วเช่นเดียวกับเกมเมื่อคืนวันอาทิตย์ “ปิศาจแดง” แมนฯ ยูไนเต็ด ที่มีหลวงพี่ “ดาวิด เด เคอา” คอยช่วยเหลือเซฟ 2 จังหวะที่เสียประตูให้กับ เลสเตอร์ ซิตี้ แน่ๆ แต่สุดท้ายจอมหนึบทีมชาติสเปนเซฟเอาไว้ได้อย่างน่าเหลือเชื่อบอกตรงๆว่าทั้งสองจังหวะใครเห็นก็บอกได้ เลยว่าตุงตาข่ายแน่นอน แต่ผู้รักษาประตูดันเป็น เด เคอา ทำให้เลสเตอร์อดขึ้นนำ และสุดท้ายเมื่อ มีโอกาสแล้วฆ่าไม่ตาย ก็โดนทีเด็ดของแมนฯ ยูไนเต็ด ที่เฉียบคมกว่าบดเอาชนะไปแบบนิ่มๆ 3-0เรียกได้ว่าตอนนี้สถานการณ์ลุ้นแชมป์พรีเมียร์ลีกที่ก่อนหน้านี้ในช่วงปลายปีที่แล้วมีเพียงแค่หนึ่งเดียวคือ อาร์เซนอล ที่นำห่างถึง 9 แต้ม ที่มีโอกาสคว้าแชมป์สูงพอมาถึงช่วงต้นเดือนกุมภาพันธ์สถานการณ์ปรับมาเป็นม้าสองตัว อาร์เซนอล และแมนฯ ซิตี้ แต่คะแนนยังคงทิ้งห่างพอตัวพอมากลางเดือนแห่งความรักสถานการณ์พลิกอีกตลบการแย่งแชมป์เป็นม้าสองตัวเดิม แต่ผู้นำกลับเปลี่ยนมือกลายมาเป็นแมนฯ ซิตี้ ที่จากตามหลังกลายมาเป็นผู้นำ ส่วน “เดอะ กันเนอร์ส” จากนำอยู่ดีๆตกมาเป็นสองเฉยเลยพอมาถึงสุดสัปดาห์ที่ผ่านมาสถานการณ์ก็พลิกอีกครั้งเมื่อจากม้าสองตัวที่กำลังแย่งแชมป์กันดันมีม้าตัวที่สามที่ชื่อแมนเชสเตอร์ ยูไนเต็ด พุ่งขึ้นมาไล่กระชั้นเข้ามาอีกทีมทำให้สถานการณ์การลุ้นแชมป์พรีเมียร์ลีก ในปีนี้เพิ่มความมันส์ทวีคูณเข้าไปอีก แม้ว่าทาง อาร์เซนอลยังมีเกมอยู่ในมืออีก 1 เกม หากเอาชนะได้ก็จะนำห่างแมนฯ ซิตี้ 5 แต้ม และนำแมนฯ ยูไนเต็ด 8 แต้มแต่ก็ไม่ได้ช่วยอะไรมากเท่าไร เพราะอย่าง ที่บอกการนำเพียงแค่ 5 แต้มหรือ 8 แต้ม ในพรีเมียร์ลีกนั้นถือว่าเป็นการนำที่เล็กน้อยมากๆ แค่พริบตาเดียวก็แต้มเท่ากันได้แล้วเรียกได้ว่าหลังจากนี้ไปบรรดา 3 ทีม ที่กำลัง โม่แข้งเพื่อแย่งแชมป์กันนั้นจะต้องห้ามพลาดแม้แต่เกมเดียวเพราะถ้าพลาดเมื่อไรคุณอาจจะน้ำตาตก หมดลุ้นแชมป์เลยก็เป็นไปได้!!มะระหวาน"},
{"id": 378, "title": "เตือน \"กบเลือกนาย\" ยุคใหม่ อย่าเผลอเลือก \"นกกระสา\"", "highlight": "ผมนั่งดูบรรยากาศทางการเมือง ที่กำลังโหมโรงหาเสียงกันอย่างดุเดือดราวกับว่าประเทศไทยเราจะมีการเลือกตั้ง ในอีกไม่นานข้างหน้านี้แล้ว ก็พลอยคึกคักตามไปด้วย", "content": "รัฐธรรมนูญฉบับที่เรากำลังใช้อยู่นี้ระบุให้พรรคการเมืองต้องเสนอชื่อบุคคลที่พรรคเห็นสมควรว่า จะเป็นนายกรัฐมนตรีด้วย ซึ่งแต่ละพรรคก็เสนอกันหมดแล้ว หรือแม้จะยังไม่เสนอหรือไม่ประกาศอย่างเป็นทางการ แต่ก็รู้เป็นนัยๆว่า พรรคดังกล่าวจะเสนอใครในบรรดาพรรคใหญ่ๆที่มีสิทธิจะได้คะแนนเสียงมากพอจะเป็นแกนจัดตั้งรัฐบาลได้ เป็นข่าวผ่านสื่อต่างๆไปเรียบร้อยเกือบทั้งหมดว่าจะเป็นคนนั้นคนนี้ ยังเหลือก็แค่ พรรคเพื่อไทย ที่ยังไม่ชัดเจนแต่ดูจากการจัดทัพไปปราศรัยตามจังหวัดต่างๆพรรคจะชูคุณแพทองธาร ชินวัตร มากเป็นพิเศษ และชูคุณหมอ ชลน่าน ศรีแก้ว เคียงคู่ไปด้วย แต่ยังไม่บอกชัดเจนว่าจะเสนอใคร หรือจะเสนอทั้งคู่ และมีใครเป็นคนที่ 3 อีกหรือไม่?ในขณะที่พรรครวมไทยสร้างชาติ (รทสช.) ชัดเจนมากว่าเสนอ “บิ๊กตู่” และพรรคพลังประชารัฐ ก็ชัดเช่นกันว่าเสนอ “บิ๊กป้อม” ตามมาด้วย พรรคภูมิใจไทยที่ยืนยันต้องเป็นท่านรอง “หมอหนู” อนุทิน ชาญวีรกูล และพรรคประชาธิปัตย์ ก็ชัดแล้วว่าเสนอคุณ จุรินทร์ ลักษณวิศิษฏ์ ส่วนพรรคก้าวไกลเดินหน้ามาแต่ต้นว่า แคนดิเดตนายกฯของพรรค จะเป็นใครไปไม่ได้ นอกจากหัวหน้าพรรคคุณ พิธา ลิ้มเจริญรัตน์ยังมีพรรคอื่นๆอีกจำนวนหนึ่ง แต่ผมขอหยุดไว้เพียงเท่านี้ก่อน เพราะถือว่าเป็นพรรคใหญ่ที่มีโอกาสได้ ส.ส.พอที่จะเสนอแคนดิเดตของตนเข้าประกวดได้ในการประชุมรัฐสภา เพื่อเลือกนายกรัฐมนตรีด้วยกฎกติกาในลักษณะนี้ ย่อมมีผลไม่มากก็น้อยที่จะทำให้ประชาชนครุ่นคิด 2 ชั้น ก่อนที่จะลงคะแนนเลือกใครคนใดคนหนึ่งคือจะต้องมองลึกไปด้วยว่า ถ้าเราเลือกใครคนนั้นแล้วเราจะได้ใครมาเป็นนายกรัฐมนตรีคนต่อไปของประเทศตามมาเนื่องด้วยตำแหน่งนายกรัฐมนตรีเป็นตำแหน่งที่สำคัญมาก เพราะเป็นหัวหน้าหรือผู้นำของรัฐบาลที่จะเข้ามาบริหารประเทศชาติ จึงจำเป็นจะต้องเป็นคนเก่ง คนดี มีความรู้ ที่จะสามารถนำพาประเทศไทยของเราให้เจริญรุ่งเรืองต่อไปได้ในวันข้างหน้านอกจากเราจะอยากได้คนเก่ง คนดี คนมีความรู้มาเป็นนายกฯแล้ว เราอาจต้องพิจารณาเพิ่มอีกข้อหนึ่งว่าท่านเป็นคนมี “ปัญหา” หรือไม่?เข้ามาแล้วจะกลายเป็นชนวนให้เกิดปัญหาใหม่ๆขึ้นหรือเปล่า? หรือปัญหาเก่าๆก็ได้ที่เคยเกิดขึ้นแต่ทุเลาลงไประดับหนึ่งแล้วจะปะทุกลับมาได้อีกหรือไม่? เพราะใครคนนั้นได้เป็นนายกฯณ นาทีนี้พวกเราชาวไทยอยู่ในสภาวะคล้ายๆกับนิทานอีสปเรื่อง “กบเลือกนาย” คือกำลังจะเลือก “นาย” คนใหม่มาดูแลพวกเราในนิทานอีสปกบไม่มีสิทธิเลือกเอง แต่มีสิทธิบอกกับเทวดาหรือเทพเจ้าให้เลือกให้...วันหนึ่งอยากได้นายจึงไปขอจากเทวดาเทวดาก็ส่ง “ขอนไม้” มาท่อนใหญ่ให้ฝูงกบได้ขึ้นไปพักอาศัยและกระโดดโลดเต้นมีความสุขอยู่ระยะหนึ่ง...แต่แล้ววันหนึ่งกบก็เบื่อขอนไม้จึงไปขอเทวดาให้ส่งนายใหม่มาให้ตามเรื่องฝรั่งบอกเทวดารู้สึกรำคาญนัก จึงส่ง “ปลาไหล” มาเป็นนายกบ แรกๆกบก็รู้สึกสนุกดีได้นายใหม่เป็นปลาไหลเหมือนได้เพื่อนคนใหม่อยู่ๆไปกบก็เบื่อปลาไหลจึงไปขอเทวดาอีกหนคราวนี้เทวดารำคาญมากที่กบช่างเลือกนักจึงส่งนกกระสามาเป็นนายและต่อมานกกระสาก็จับกบกินทีละตัวจนหมดทั้งฝูงนิทานเรื่องนี้สอนว่าอย่างไรผมคงไม่ต้องคัดลอกมาลงซ้ำนะครับ เพราะเชื่อว่าเราเรียนนิทานเรื่องนี้มาแล้วทุกคนสมัยเด็กๆแต่การเลือกนายของเรายุคนี้เป็นการเลือกได้โดยตรงไม่ต้องไปขอให้เทวดาส่งมาให้ เพราะฉะนั้นเลือกอย่างไรให้ได้นายที่ดีมีประโยชน์แก่ชาติบ้านเมืองและไม่กลายเป็น “นกกระสา” ก็อยู่ที่พวกเรานี่แหละครับที่สำคัญ “นกกระสา” ในความเป็นจริงยุคนี้ มิได้หมายเฉพาะพวกที่จะมากินบ้านกินเมืองหรือกินนอกกินในแต่อย่างเดียวนะครับยังหมายถึงนกกระสาที่เข้ามาแล้วอาจจะเป็นตัวก่อปัญหาอย่างใดอย่างหนึ่งที่ทำให้คนในชาติต้องลุกฮือมาทะเลาะกันอีกด้วยคิดให้ดีๆ วิเคราะห์ให้ลึกๆ อย่าไปเชื่อลมปากหัวคะแนน อย่าไปเห็นแก่อามิสสินจ้าง...ผมว่าเราจะเลือกได้ “ขอนไม้” ที่ร่มเย็นเป็นสุขแน่นอน--ด้วย “มือ” ที่ใช้กาคะแนนและ “สมอง” ที่ใคร่ครวญอย่างถี่ถ้วนของพวกเรา “ชาวกบ” ทั้งหลายนี่แหละครับ.“ซูม”"},
{"id": 372, "title": "หาหุ้น Election Play", "highlight": "ดัชนีหุ้นไทยวันที่ 22 ก.พ.66 ปิดที่ 1,659.48 จุด ลดลง 9.15 จุด มีมูลค่าซื้อขาย 54,976.57 ล้านบาท ต่างชาติขายสุทธิ 4,278.26 ล้านบาท", "content": "หุ้นมูลค่าซื้อขายสูงสุด KBANK ปิด 136.50 บาท ลบ 3 บาท, CPALL ปิด 66.50 บาท บวก 1 บาท, SINGER ปิด 22.60 บาท บวก 1.60 บาท, PTTEP ปิด 156.00 บาท ลบ 3.50 บาท, KTB ปิด 17.30 บาท ลบ 0.20 บาทบล.ซีจีเอส-ซีไอเอ็มบี ระบุว่า หุ้นไทยปรับลงตามตลาดต่างประเทศ หลังตัวเลขภาคการผลิตและบริการของสหรัฐฯออกมาดีกว่าคาด ซึ่งเป็นปัจจัยหนุนให้เฟดปรับขึ้นดอกเบี้ยต่อเนื่อง ส่งผลให้อัตราผลตอบแทนพันธบัตรระยะยาวปรับตัวสูงขึ้นอยู่ที่ 3.94% หลังนักลงทุนหันมาถือเงินดอลลาร์แทนการลงทุนในสินทรัพย์เสี่ยงมากขึ้น ติดตามรายงานการประชุมเฟด และตัวเลข GDP ใน Q4/22 (ประมาณการครั้งที่ 2) ของสหรัฐฯ แนะนำหุ้น CPALL- MEGA -SHR- TIPHบล.หยวนต้า ระบุว่า “ความชัดเจนในการยุบสภาฯ สร้างสีสันให้หุ้น Election Play” โดยจะมีการเลือกตั้งในวันที่ 7 พ.ค.นี้ โดยช่วง 2 เดือนก่อนเลือกตั้ง คาดจะมีเม็ดเงินที่ใช้ในการหาเสียงและจัดเลือกตั้ง ไหลเข้าสู่ระบบเศรษฐกิจ 6-7 หมื่นล้านบาท คิดเป็น 0.3 -0.4% ของ GDP ช่วยกระตุ้นการบริโภคและจำกัด Downside ให้ GDP ในช่วงเปลี่ยนผ่านรัฐบาลการเคลื่อนไหวของ SET INDEX ในเชิงสถิติจะ Outperform ภูมิภาคมากที่สุดในช่วง 2 สัปดาห์ก่อนเลือกตั้ง และ 1 เดือนหลังเลือกตั้ง โดยช่วงก่อนเลือกตั้ง กองทุนในประเทศมักเป็นฝ่ายซื้อสุทธิ ส่วนต่างชาติจะซื้อสุทธิเมื่อผ่านการเลือกตั้งไปแล้ว หุ้นกลุ่มธนาคารฯ ค้าปลีก อสังหาฯ อาหารเครื่องดื่ม ไฟแนนซ์ และรับเหมาฯ เช่น CPALL, MAKRO, BJC, KBANK, BBL, SCB, OSP, CBG, SAWAD จะกลับมาดีกว่าตลาดอีกครั้งขณะที่ บล.เอเซียพลัสชี้ว่า ผลการศึกษาผลตอบแทนตลาดหุ้นไทยช่วงก่อนและหลังวันเลือกตั้งที่ดีที่สุดในปี 2544-2562 พบว่า ดัชนีหุ้นไทยมักให้ผลตอบแทนที่ดีในช่วง 3 เดือนก่อนการเลือกตั้งเฉลี่ย 3.90% และหุ้นที่มัก Outperform 3 เดือนก่อนเลือกตั้งมีดังนี้ STPI-SC-BEC-MAKRO-TKS-MAJOR-INTUCH-ADVANC-MINT-THCOM-CENTEL-STEC-NWR-BBL-PLANB-AP-SCC-AMAT ทั้งนี้ หุ้นธีมเลือกตั้งที่ Return (ytd) ปรับตัวขึ้นได้ร้อนแรงกว่าตลาดมาก นำโดย PLANB–STPI–THCOM–BBL–SC–TKS– SIRI–CENTEL–AP–ADVANC–NWR–MINT–MAKRO–STEC!!อินเด็กซ์ 51"},
{"id": 370, "title": "เทาดำบันเทิง", "highlight": "ในวงการบันเทิงนั้น มีทั้งเงิน–ทั้งคนมีชื่อเสียง จึงพบเห็นปรากฏการณ์จีบดาราส่วนใหญ่จะเป็นเสี่ยหนุ่มๆลูกเศรษฐี มาอัปตัวในวงการด้วยการจีบดาราสาวดังๆ ส่วนใหญ่ก็จะสำเร็จเสียด้วย!!", "content": "จะเห็นว่าดาราสาวดังๆในยุคหนึ่ง ซึ่งเป็นระดับนางเอกแถวหน้า พาเหรดเป็นสะใภ้ของตระกูลธุรกิจใหญ่หลายคนสมประโยชน์กันครับ ฝ่ายหนึ่งได้ฐานะความมั่นคงหรูหราขึ้น อีกฝ่ายก็ได้ชื่อเสียง ได้รับความสนใจในฐานะแฟนหรือสามีของดาราดัง ต่อยอดไปถึงชื่อเสียงของตนเองและแบรนด์สินค้าของธุรกิจในตระกูลส่วนจะอยู่กันยืด ก้นหม้อข้าวดำหรือไม่ ก็ว่ากันไปเป็นเคสๆ อย่างที่รู้กัน... นั่นหมายถึงเขามากันแบบสีขาวแต่มีอีกประเภทพวกนี้ไม่ค่อยมีที่ไปที่มา แต่อยู่ๆก็รวยแบบไม่มีปี่มีขลุ่ย สถาปนาตนเองเป็นเสี่ย ขับรถหรู อยู่คอนโดแพงระยับ แต่ไม่ปรากฏว่าทำธุรกิจอะไรแน่ชัด??วิธีการก็เหมือนเดิม คือหาภรรยาหรือสามีที่เป็นดาราดัง พอเข้าแอบแฝงในวงการบันเทิงได้ไม่นาน ลายก็ออก อาศัยความน่าเชื่อถือของดารา โปรโมตตนเองในเรื่องผิดๆเทาๆ“ขยะบันเทิง” เหล่านี้ แต่ก่อนคัดกรองยาก แต่ยุคสังคมออนไลน์ขึ้นหม้อแบบทุกวันนี้ ใคร ทำไม ที่ไหน เมื่อไหร่ กับใคร ไม่ใช่ความลับมาแบบขาวแล้วไปแบบเทาถึงดำ หรือมาแบบดำไปแบบดำมืด ปิดกันไม่มิดหรอก แถมมีเทรนด์ใหม่มาในเครื่องแบบ คนมีสี แต่ท้ายสุดก็จากไปพร้อมชุดนักโทษดาราและคนบันเทิงส่วนใหญ่จะปล่อยให้คนเหล่านั้น เป็นผลพิษอยู่ในวงการต่ออีกหรือ? แซงชันหรือบอยคอตก็รีบทำ ก่อนจะฉุดทั้งวงการให้ตกและต่ำ!!“สันติพงษ์ นาคประดา”‘‘แจ๋วริมจอ’’jaewrimjor@gmail.com"},
{"id": 367, "title": "จบไม่สวย!!!", "highlight": "เกมกีฬาตัดสินด้วยการแพ้-ชนะ เมื่อแพ้สู้ไม่ได้ก็ต้องยอมรับ สิ่งที่เกิดขึ้นไม่ใช่เรื่องน่าอับอาย อะไร...การเข้าไปแสดงความยินดี กับผู้ชนะนั่นคือ “น้ำใจนักกีฬา” แถมยังได้รับการปรบมือจากกองเชียร์ทั้งสนาม ชัยชนะก็เช่นกันแค่ดีใจในเวลานั้น ความพ่ายแพ้และชัยชนะวันรุ่งขึ้น ก็ลืมกันหมดแล้ว", "content": "ถ้าแพ้ยังไม่ยอมรับความพ่ายแพ้...เหมือนพวกอันธพาล...ไม่มีความเป็นน้ำใจนักกีฬา ไม่ได้เกิดผลดีเลย แถมยังถูกมองดูถูกดูแคลนจากคู่แข่งและคนรอบข้างและยิ่งตัวเองเป็นแชมป์เก่าด้วย ต้องแพ้ไม่ได้ ใครจะทำไม!!! ยิ่งได้กองเชียร์แบบพวกสอพลอด้วยแล้ว ทำให้ทะนงว่าตัวเองเก่ง ทั้งๆที่ความรู้ความสามารถไม่เป็นที่ประจักษ์สายตากับสังคม แถมยังสร้างปัญหามากมาย ทำตัวอยู่เหนือกฎกติกา ทำลายทุกสิ่งทุกอย่าง มีบริวารที่เป็นพิษ หาช่องทางอะไรที่พวกพ้องได้รับสิ่งที่สำคัญคิดว่าตัวเองยิ่งใหญ่ใครก็ไม่สามารถทำอะไรได้ มีแบ็กดีถ้าลูกทีมคนใดไม่ยอมศิโรราบนรกจะไปเยือนผู้เห็นต่าง ทีมงาน ลูกทีมในอดีตที่เคยแข็งแกร่ง มาเจอสถานการณ์อย่างนี้เสียกำลังใจไม่อยากจะร่วมทีมแต่ทุกอย่างบังคับก็ประคองชีวิตให้หมดไปวันๆแต่หารู้ไม่คือความหายนะที่เกิดขึ้นกับทีมและองค์กรวันนี้เกิดข่าวใหญ่ของวงการกีฬาเมื่อราชกิจจานุเบกษาเผยแพร่ประกาศกระทรวงการท่องเที่ยวและกีฬา มีคำสั่งยุติบทบาทคณะผู้บริหารของมหาวิทยาลัยการกีฬาแห่งชาติ โดยให้อยู่ภายใต้ คำสั่งหัวหน้าคณะรักษาความสงบแห่งชาติ หรือ คสช. หลังพบผู้บริหารมหาวิทยาลัยการกีฬาแห่งชาติมีพฤติการณ์ส่อไปในทางทุจริตข่าวนี้ถือเป็นบทเรียนราคาแพงหรือเป็นตัวอย่างกับผู้บริหารองค์กรอีกหลายคนเป็นอย่างดีวันนี้หลายองค์กรที่เกี่ยวกับวงการกีฬายังทำตัวใหญ่คับฟ้าไม่เกรงหน้าอินทร์หน้าพรหม...ลูกทีมแบ่งเป็นก๊ก เป็นเหล่า มือใครยาวสาวได้สาวเอา กับสิ่งต่างๆ คนภายนอกรู้ไม่รู้ รวมถึงคนภายในรู้ อยู่เต็มอกแต่ทำอะไรไม่ได้ทำเรื่องที่ไม่สมควรไม่สนใจเรื่องกฎหมาย ลำพองใจว่า “ข้าเก่ง” ไม่สนใจผู้บังคับบัญชาที่เหนือ กว่า อ้างสารพัดมีของดีเพื่อหวังสร้างขวัญกำลังใจให้ พวกตัวเอง ไม่ต้องกลัว ใช้เล่ห์เหลี่ยมสารพัดวิชามาร เพื่อตัวเองและพวกพ้องเป็นเหลือบไรเกาะกินนับเป็นสนิมร้ายที่เกาะกินผุกร่อน ถ้าเป็นคนป่วยกินยันกระดูก เป็นมะเร็งร้ายที่ไม่มีวันรักษาให้หายได้ นอกจากต้องให้ตายไปเอง แต่ก่อนจะตายได้ทำลายทุกสิ่งทุกอย่างจนไม่มีสภาพ สร้างความแตกแยกไม่รักษากฎกติการะเบียบและกฎหมายสังคมภายนอกต่างมองด้วยความหดหู่องค์กรที่ยิ่งใหญ่ถูกทำลายกับคนไม่กี่คน พวกคนรอบข้างสำเริงสำราญอู้ฟู่ไปตามๆกัน มองแต่จะหาประโยชน์ไม่ใส่ใจวิชาชีพ หน้าที่ของตัวเอง จ้องทำลายฝ่ายตรงข้ามทั้งๆที่เคยเป็นพี่เป็นน้องในรั้วเดียวกันวันนี้ฟ้าเริ่มมีตา หัวหน้าทีมโดนมรสุมกระหน่ำจนเอาตัวไม่รอด แม้ที่ผ่านมาจะแถไปเรื่อยเพื่อฟอกตัว ให้ขาวสะอาด แต่สุดท้ายเวรกรรมมีจริงไม่ต้องรอชาติหน้าขุมพลังที่เคยยิ่งใหญ่คับฟ้าวงแตกต้องระเห็จ แยกย้ายยุติบทบาทกันไประนาว จะมาร้องขอชีวิต คงไม่ทันแล้ว เพราะเวลาที่ทำไว้ก่อนหน้าไม่คิดหลงระเริงกับอำนาจเงินตราสุดท้ายในหน้าที่ที่น่าจะเป็นความภูมิใจให้ลูกศิษย์ลูกหลานเคารพนับถือบั้นปลายชีวิตต้องมลายหายไปในพริบตา ทำให้งานนี้ “จบไม่สวย” ตามที่หวังไว้.โจโจ้ซัง"},
{"id": 373, "title": "“เสี่ยโบ๊ท” จัดศึกเพชรยินดีวันนี้ที่เวทีราชดำเนิน เสาเอกเหลี่ยมดีจะชนะหยกมรกตสนุก", "highlight": "เวทีราชดำเนิน วันพฤหัสบดีที่ 23 ก.พ. (วันนี้) เป็นรายการมวย ศึกเพชรยินดี จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ เก็บค่าดู 500–1,000–2,000 บาท ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "นิเชาว์ นุ้ยสี่มุมเมือง (ชนะทีเคโอ เพชรเจริญโชค อึ่งอุบล ยกสุดท้าย ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ พนมทวน ศิษย์ ปจว. (ชนะคะแนน ก้องพนัส น.อนุวัฒน์ยิมส์ ที่รังสิต) มวยจังหวะเตะต่อยหมัดแทงเข่าปล้ำตีรุนแรงฟอร์มสดมาเข้าเวรแทนด้วยกัน 122 ป.กระต่ายทอง สันติอุบล (ชนะคะแนน หนึ่งอำนาจ อึ่งอุบล ที่ รดน.) มวยแข็งแกร่งเตะต่อยหมัดแทงเข่าศอกปล้ำตีรุนแรงเก๋าเกมกว่า จะชนะ เจริญทรัพย์สิน (เพชรนาคา ศิษย์เจ๊แดง) บุญลานนา มวยไทย (แพ้คะแนน เรนเจอร์ (วุฒิเดชเล็ก) ไฟต์เตอร์ มวยไทย ที่นนทบุรี) มวยทรหดเตะต่อยหมัดแทงเข่า ศอกรุนแรงมีฮึดตลอดแต่กระดูกเป็นรองชนิดสนุก 108 ป.แก่นอุบล ภ.หลักบุญ มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดแต่แรงปลายเป็นรอง จะแพ้ เพชรมาลัย เพชรเจริญวิทย์ มวยแข็งแกร่งเตะต่อยหมัดแทงเข่าปล้ำตีรุนแรงมีฮึด ตลอดกว่าท้ายๆชนิดสนุกพลิกไปมาอีกครั้ง (ฟอร์มหลัง เพชรมาลัย ชนะคะแนน แก่นอุบล ที่รังสิต) 113 ป.เสาเอก อ.อัจฉริยะ (ชนะทีเคโอ เพชรไพลิน ส.จ.โต้งปราจีน ยก 4 ที่ปราจีนบุรี) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดหลักเหลี่ยม ดีกว่า จะชนะ หยกมรกต ว.สังข์ประไพ (ชนะคะแนน เสาโท อ.อัจฉริยะ ที่สมาคมชาวปักษ์ใต้) มวยจังหวะเตะต่อยหมัดแทงเข่าปล้ำตีรุนแรงแต่หลักเหลี่ยมเป็นรอง 122 ป.ซุปเปอร์บอล เกียรติฉัตรชัย (ชนะคะแนน เพชรพระกาฬ ศิษย์เจ๊แดง ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงมีฮึด ตลอด จะชนะ นำเจริญ บุญลานนามวยไทย (ชนะทีเคโอ หมี 42 ราชประชานุเคราะห์ 42 ยก 3 ที่นนทบุรี) มวยบู๊ทรหดเตะขาเจาะยางต่อยหมัดศอกรุนแรงมีฮึด ตลอดแต่เข่าในเป็นรองชนิดต้องลุ้น 103 ป.ทอง ศิษย์เจริญทรัพย์ (ชนะทีเคโอ โตโต้ สารวัตรเป๋มหาไถ่ ยก 4 ที่รังสิต) มวยจังหวะเตะต่อยหมัด แทงเข่าศอกรุนแรงแต่เข่าในเป็นรอง จะแพ้ เพชรกาก้า เพชรภูผา (ชนะคะแนน เจริญเกียรติยศ บุญลานนา มวยไทย ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดสนุก 114 ป.เดอะค็อป (เพชรชาติชาย) ไฟต์เตอร์มวยไทย (ชนะคะแนน เพชรศักดา บวนสุรินทร์ ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ แอนดี้ เพชรยินดีอคาเดมี่ (ชนะทีเคโอ ธานีจูเนียร์ ช.ไทยเศรษฐ์ ยก 3 ที่รังสิต) นักชกชาว ฝรั่งเศสเตะขาเจาะยางต่อยหมัดหนักหน่วงแต่ปะทะยืดเยื้อเป็นรอง 132 ต่อ 134 ป.เพชรแสนเก่ง บอยสงขลา (ชนะคะแนน เพชรลือชัย ศิษย์ผู้กองอ๋อย ที่รังสิต) มวยแข็งแกร่งเตะต่อยหมัดแทงเข่าปล้ำตี รุนแรงมีฮึดตลอดแต่ช้ากว่า จะแพ้ สายเลือด ไฟต์เตอร์ มวยไทย (ชนะคะแนน เพชรอนันต์ ป.จรินทร์ศักดิ์ ที่ รดน.) มวยจังหวะฝีมือเตะต่อยหมัดแทงเข่าแม่นยำรุนแรงฉลาดหลักเหลี่ยมดีฟอร์มสด 128 ป.ชัย ศิษย์อาจารย์บี้"},
{"id": 371, "title": "ประเทศไทยได้เป็นเจ้าภาพจัดถึง 2 สนามใน “เอเชีย โรด เรซซิ่ง แชมเปียนชิป 2023”", "highlight": "แถลงข่าวไปแล้วสำหรับศึกจักรยานยนต์ชิงแชมป์เอเชีย “เอเชีย โรด เรซซิ่ง แชมเปียนชิป 2023” ประเทศไทยได้เป็นเจ้าภาพจัดถึง 2 สนาม จากทั้งหมด 6 สนามใน 5 ประเทศ ดวลความเร็ว 4 รุ่น มีนักแข่งไทยเข้าร่วม 7 คน รุ่นเอเชียซูเปอร์ไบค์ 1000 ซีซี ภาสวิชญ์ ฐิติวรารักษ์ แอสเตโม เอสไอ เรซซิ่ง วิท ไทย ฮอนด้า ทีม จากญี่ปุ่น รุ่นซูเปอร์สปอร์ต 600 ซีซี รัฐพงษ์ วิไลโรจน์ จากยามาฮ่า ไทยแลนด์ เรซซิ่ง ทีม, นครินทร์ อธิรัฐภูวภัทร์ และ ปัณณสรณ์ แก้วสนธิ จากฮอนด้า เรซซิ่ง ไทยแลนด์ รุ่นเอเชีย โปรดักชั่น 250 ซีซี มุกข์ลดา สารพืช, จักรีภัทร พฤฒิสาร, ธนัช ละอองปลิว จากฮอนด้า เรซซิ่ง ไทยแลนด์ นอกจากนี้ยังมีรุ่นอันเดอร์โบน 150 ซีซี แข่งขันกันอีกด้วย", "content": "โปรแกรมมีดังนี้ สนามแรก 24-26 มี.ค. ที่ช้าง อินเตอร์เนชั่นแนล เซอร์กิต, สนาม 2 วันที่ 12-14 พ.ค. ที่เซปัง อินเตอร์เนชั่นแนล เซอร์กิต มาเลเซีย, สนาม 3 วันที่ 23-25 มิ.ย. ที่สนามสปอร์ตแลนด์ ซูโก ญี่ปุ่น, สนาม 4 วันที่ 11-13 ส.ค. ที่สนามเปอร์ตามินา มันดาลิกา อินโดนีเซีย, สนาม 5 วันที่ 6-8 ต.ค. ที่จูไห่ อินเตอร์เนชั่นแนล เซอร์กิต จีน และสนามสุดท้าย วันที่ 1-3 ธ.ค.นี้ ที่ช้าง อินเตอร์เนชั่นแนล เซอร์กิต แฟนๆซื้อบัตรเข้าชมได้ที่ Counter Service All Ticket ในร้าน 7-Eleven ทุกสาขา“บิ๊กเน” เนวิน ชิดชอบ มายืนยันด้วยตัวเองว่าสนามช้างฯ พร้อมเต็มที่ แถมจะยกระดับสู่เทศกาลมอเตอร์สปอร์ต ด้วยการจัด “บุรีรัมย์ ไบค์ บาซาร์” รวมพลคนสองล้อ, กิจกรรม Test Ride ที่ขนเอารถจากค่ายดัง ทุกรุ่น ทุกซีซี มาให้ทดลองขับขี่ รวมทั้ง Expo ตลาดขายอุปกรณ์ อะไหล่รถมือหนึ่ง มือสอง และอาหารขึ้นชื่อของดีบุรีรัมย์ ครบจบในที่เดียวสุดสัปดาห์นี้ศึกเวิลด์ ซูเปอร์สปอร์ต แชมเปียนชิป 2023 จะเริ่มประเดิมสนามแรกของฤดูกาล ที่ฟิลลิป ไอส์แลนด์ ประเทศออสเตรเลีย วันที่ 24-26 ก.พ. บริษัท ไทยยามาฮ่ามอเตอร์ จำกัด กับโปรเจกต์ระดับโลก ด้วยการส่ง “ยามาฮ่า ไทยแลนด์ เรซซิ่ง ทีม” ไปลงแข่งขันในรุ่น เวิลด์ ซูเปอร์สปอร์ต จัดทัพให้ “แสตมป์” อภิวัฒน์ วงศ์ธนานนท์ (#24) ลงทำหน้าที่คู่กับ “ตี” อนุภาพ ซามูล (#51) โดยใช้รถ YAMAHA YZF–R6 วันเสาร์ที่ 25 ก.พ. และวันอาทิตย์ที่ 26 ก.พ. เริ่ม 10.30 น. ทั้ง 2 วัน ติดตามข้อมูลได้ทาง Facebook : YAMAHA THAILAND RACING TEAMมิดไมล์"},
{"id": 361, "title": "เตือนให้รู้เพื่อรับมือ", "highlight": "เมื่อ 15 ก.พ.2556 อุกกาบาตขนาด 20 เมตร หนัก 13 ล้านกิโลกรัม ตกในเมืองเชเลียบินสก์ ในเขตเทือกเขาอูราลของรัสเซีย ด้วยความเร็วมากกว่า 18 กิโลเมตร/วินาที หินอุกกาบาตได้ระเบิดในชั้นบรรยากาศโลกที่ระดับความสูง 30 กิโลเมตร ปล่อยพลังงานประมาณครึ่งเมกะตัน หรือเทียบเท่ากับระเบิดที่ถล่มฮิโรชิมา 35 ลูก และในชั่ว 2 นาทีต่อมา คลื่นกระแทกในอากาศได้มาถึงพื้นโลก สร้างความเสียหายให้กับอาคารหลายพันหลัง หน้าต่างแตก และมีผู้ได้รับบาดเจ็บราว 1,500 คนจากเศษกระจกที่ปลิวว่อน", "content": "ตามสถิติแล้วอุกกาบาตขนาดเท่าที่ตกในรัสเซียจะพุ่งชนโลกทุกๆ 50-100 ปีโดยประมาณ แต่ถ้าเป็นดาวเคราะห์น้อยที่ขนาดใหญ่กว่า สร้างความเสียหายได้มากกว่า ก็จะพบได้น้อยกว่ามาก โชคดีที่ดาวเคราะห์น้อยที่ใหญ่กว่านั้นตรวจจับได้ง่ายกว่าเช่นกันมีข้อมูลศึกษาก่อนหน้านี้เผยว่า ในแสงจ้าจากดวงอาทิตย์นั้นมีดาวเคราะห์น้อยไม่ทราบจำนวนโคจรอยู่บนเส้นทางที่เราไม่รู้ หลายดวงอาจมุ่งหน้ามายังโลกก็เป็นได้ ดังนั้น การที่ผู้คนไม่ได้สังเกตเห็นหรือล่วงรู้ก่อน ทำให้ต้องเผชิญกับความเสียหายของอาคารบ้านเรือน เสี่ยงต่อการบาดเจ็บ และอาจสูญเสียถึงชีวิตการบาดเจ็บที่เกิดจากการระเบิดของอากาศหรือเหตุการณ์ที่คล้ายคลึงกันกับที่รัสเซีย หลายคนเชื่อว่าจะป้องกันได้หากผู้คนได้รับแจ้งถึงผลกระทบที่จะเกิดขึ้นและผลกระทบที่คาดการณ์ไว้ หากมีการเตือนล่วงหน้า หน่วยงานท้องถิ่นจะสามารถแนะนำประชาชนให้อยู่ห่างจากหน้าต่างและกระจกแต่ในอนาคตผู้คนอาจเบาใจได้ เมื่อภารกิจที่กำลังจะเกิดขึ้นชื่อ NEOMIR (Near-Earth Object Mission in the Infrared) ที่ขององค์การอวกาศยุโรป หรืออีเอสเอ ถูกอธิบายว่าจะใช้ในการตรวจจับอุกกาบาตขนาดเทียบเท่ากับที่เกิดขึ้นในเมืองเชเลียบินสก์ โดย NEOMIR จะถูกส่งขึ้นไปอยู่ที่จุดลากรางจ์ L1 ระหว่างโลกกับดวงอาทิตย์อันเป็นสถานที่ที่กล้องโทรทรรศน์อินฟราเรดไม่ถูกรบกวนจากชั้นบรรยากาศของโลก NEOMIR จะทำหน้าที่เป็นระบบเตือนภัยล่วงหน้าสำหรับอุกกาบาตขนาด 20 เมตรหรือใหญ่กว่านั้นที่ซุ่มซ่อนอยู่ในแสงแดด ซึ่งเครื่องมือบนพื้นผิวโลกไม่สามารถมองเห็นได้.ภัค เศารยะ"},
{"id": 357, "title": "เซเลนสกี้ดึงจีนเข้าสงคราม", "highlight": "จันทร์ 20 กุมภาพันธ์ 2023 เซเลนสกี้เตือนว่า หากจีนเลือกยืนข้างรัสเซีย จีนจะเจอสงครามโลกครั้งที่ 3 “ถ้าจีนเอาตัวเองไปเป็นพันธมิตรกับรัสเซีย เมื่อนั้นก็จะมีสงครามโลก ผมคิดว่าจีนก็ทราบเรื่องนี้ดี”", "content": "สังเกตการกระดิกพลิกตัวของจีน จะเห็นว่าจีนระวังในการเดินแต่ละย่างก้าว แม้แต่ปัญหาที่อยู่หน้าบ้านตัวเองอย่างไต้หวัน จีนยังไม่บุ่มบ่าม สิ่งที่จีนสนใจคือเรื่องของเศรษฐกิจและการพัฒนาที่จะขับเคลื่อนการผลิตตะวันตกพยายามกุเรื่องเพื่อให้จีนโต้ตอบ เสาร์ที่แล้ว นายแอนโทนี บลิงเคน รัฐมนตรีต่างประเทศสหรัฐฯ ออกมาเตือนนายหวัง อี้ กรรมการกรมการเมืองแห่งคณะกรรมการกลางพรรคคอมมิวนิสต์จีนว่า หากจีนสนับสนุนรัสเซียอย่างเป็นรูปธรรม จีนจะต้องยอมรับผลตอบสนองที่จะเกิดขึ้น การพูดลอยๆ ประสงค์ก็เพียงให้สื่อเอาไปทำข่าว และให้คนที่อ่านข่าวเผินๆ เข้าใจว่าจีนให้ความช่วยเหลือรัสเซียในสงครามรัสเซีย-อูเครนทั้งที่เป็นพันธมิตรกับรัสเซียในองค์การความร่วมมือเซี่ยงไฮ้ แต่จีนก็เก็บเนื้อเก็บตัวและปิดปากในกรณีสงครามรัสเซีย-อูเครน มีแต่สหรัฐฯและเซเลนสกี้ที่พูดถึงจีนเป็นประจำ ว่าจีนอย่างโน้น จีนอย่างนี้ เขียนให้เข้าใจง่ายก็คือพวกนี้มโนเรื่องต่างๆ ขึ้นเองในสมองทั้งนั้นสหรัฐฯ นาโต และเครือข่ายตะวันตกช่วยอูเครนอย่างออกหน้าออกตา ประธานาธิบดีไบเดนเดินทางไปอูเครนเมื่อ 20 กุมภาพันธ์ 2023 ประกาศให้อาวุธยุทโธปกรณ์ พวกตัวเองสนับสนุนอูเครนได้ แต่ประเทศอื่นประกาศสนับสนุนรัสเซียไม่ได้ อย่างนี้ไม่แฟร์การที่รัสเซียและเบลารุสจับมือกันสู้ต่อต้านนาโต ทำให้เราเห็นว่าในความเป็นจริงแล้วนาโตไม่มีน้ำยา เป็นแหล่งรวมของมหาอำนาจชาติใหญ่ของโลก มีทั้งอาวุธยุทโธปกรณ์ มีทั้งเงินและทรัพยากรเยอะแยะ รวมตัวกันรุมกินโต๊ะรัสเซียโดยผ่านอูเครน แต่ก็ทำอะไรรัสเซียไม่ได้ เรื่องนี้สร้างความตกใจให้กับบรรดาสมาชิกนาโตมาก เดิมสมาชิกเชื่อมั่นว่า นาโตกระดิกพลิกตัวยาตราทัพไปที่ไหน ฝ่ายตรงข้าม ต้องแพ้อย่างฉับพลันทันที บัดนี้ความเชื่อเหล่านั้นหายไปแล้ว เพราะขนาดชุมนุมสุมหัวช่วยกันอย่างเต็มที่ ยังกินรัสเซียไม่ลง ความหนาวเริ่มวิ่งเข้าไปสู่หัวใจของผู้นำและประชาชนคนในชาติของสมาชิกนาโตทุกประเทศไม่ใช่สมาชิกนาโตอย่างเดียวที่กลัวความไม่มั่นคง ชาติรัฐอื่นทั้งโลกที่เคยประเมินว่านาโตคือนัมเบอร์วัน ตอนนี้เริ่มไม่เชื่อแล้ว อิทธิพลและบารมีของสหรัฐฯ อังกฤษ ฝรั่งเศส แคนาดา ลดลงอย่างมากมายมหาศาล ประเทศต่างๆ โดยเฉพาะอย่างยิ่งในเอเชีย แอฟริกา อเมริกาใต้ หลังจากหมอบมานานก็เริ่มลุกขึ้นยืน ปัดฝุ่นที่เปื้อนตามตัว แล้วเริ่มเดินเข้าไปหารัสเซียกับจีน ไม่ได้ไปในแง่ของการสนับสนุนสงคราม แต่ทุกคนเข้าไปเพราะต้องการการทำมาค้าขายและการพัฒนา บารมีที่แท้จริงของประเทศผู้นำไม่ได้อยู่ที่การบังคับขู่เข็ญ แต่อยู่ที่การอำนวยประโยชน์ให้ทุกประเทศอยู่กันอย่างมีความสุขนักวิเคราะห์การเมืองระหว่างประเทศในซีกตะวันตกหลายสำนักเริ่มเขียนตรงกันว่า ความแผ่วของนาโตปรากฏขึ้นเมื่อมีสงครามรัสเซีย-อูเครน บางคนถึงขนาดวิเคราะห์ว่า นาโตกำลังจะเป็น No Action Talk Only ของจริง หมายถึง จะมีแต่พูดแต่ไม่ลงมือปฏิบัติ หลายคนอาจจะคิดว่าสงครามครั้งนี้เอามาประเมินไม่ได้เพราะนาโตไม่ได้รบเองพวกที่แต่งเครื่องแบบทหารอูเครนจำนวนหนึ่ง เมื่อถูกจับและนำตัวไปสอบสวน หลายคนยอมรับสารภาพว่าพวกตนเป็นอดีตทหารของประเทศนาโต ทำเรื่องลาออกจากราชการเพื่อมารบในสงครามนี้ อาวุธยุทโธปกรณ์ก็ใส่กันลงไปมากมาย นาโตนั่นแหละที่รบกับรัสเซียผ่านตัวแทนอูเครนที่ตระหนกตกใจมากกว่าใครก็คือ จอร์เจีย หลังจากแยกตัวออกมาจากสหภาพโซเวียต จอร์เจียก็แทงหวยสหรัฐฯ ตอนรบกับรัสเซียเมื่อ ค.ศ.2008 ปรากฏว่าจอร์เจียแพ้ราบคาบ ทหารตายเกลื่อน จอร์เจียเป็นประเทศที่ไม่มีประชากรผิวสี แต่ทหารที่ตายจำนวนไม่น้อยเป็นคนผิวดำ สุดท้ายก็ยอมรับกันว่าเป็นทหารรับจ้างที่มหาอำนาจจัดมาให้.นิติการุณย์ มิ่งรุจิราลัยsonglok1997@gmail.com"},
{"id": 355, "title": "ช่วยพ่อขายหนังสือ", "highlight": "บ่อยครั้งที่ “โซเซียลมีเดีย” ช่วยเพิ่มยอดขายให้ “พุ่ง” แรงเกินความคาดหมาย เหมือนอย่างหนังสือนวนิยายแนวฆาตกรรมต่อเนื่อง “สโตน เมเดนส์” ของนักเขียนสมัครเล่น “ลอยด์ ริชาร์ดส์” ที่ทะยานสู่อันดับ 1 ของแอมะซอน จากน้ำมือและความรักของลูกล้วนๆ", "content": "ริชาร์ดส์วัย 74 ปี อดีตนักกฎหมายในรัฐเวอร์มอนต์ สหรัฐฯ ใช้เวลา 14 ปี ไล่ตามความฝันในการเขียนหนังสือ กระทั่งเสร็จสิ้น ถูกตีพิมพ์และออกวางจำหน่ายตั้งแต่ปี 2555 แต่ก็ไม่ประสบความสำเร็จในแง่ยอดขายกระทั่งสัปดาห์ก่อน มาร์เกอริต ริชาร์ดส์ ลูกสาววัย 40 ปี ซึ่งมีผู้ติดตามบน TikTok ราว 4,000 คน ได้โพสต์วิดีโอเผยให้เห็นภาพบิดากำลังง่วนพิมพ์หนังสือด้วยคอมพิวเตอร์รุ่นโบราณอย่างมุ่งมั่นในห้องใต้หลังคาพร้อมคำบรรยาย “พ่อของฉันใช้เวลา 14 ปี กับหนังสือเล่มนี้...ทั้งที่ทำงานเต็มเวลาและให้ความสำคัญกับลูกๆเป็นสิ่งแรก แต่พ่อก็มีความสุขมาก แม้จะขายได้ไม่เยอะ อยากให้หนังสือของพ่อขายดี” เป็นไวรัลที่ชาวติ๊กต่อก “ถูกใจ” เข้าชมเกิน 40 ล้านครั้ง พร้อมยอดขายหนังสือพุ่งกระฉูดทั้งพ่อ-ลูกร้องไห้ด้วยความตื้นตัน ขอบคุณทุกคนที่ซื้อหนังสือ แถมได้รับรีวิวชื่นชมมากมายอีกด้วย ริชาร์ดส์บอกว่า “เป็นประสบการณ์ที่พลิกผัน และเหลือเชื่อจริงๆ” ยังทิ้งท้ายว่า “ต้องอดทนและไม่ยอมแพ้”.อึ่งอ่างกลางฝน"},
{"id": 354, "title": "โขน “ร.2” กลับอัมพวา แสดงกลาง “อุทยาน” เสาร์นี้", "highlight": "มีงานใหญ่ระดับชาติแต่ไปจัดที่ต่างจังหวัดอยู่งานหนึ่ง ที่ผมมีโอกาสไปเดินดูชม เมื่อสัก 10 กว่าปีก่อนโน้น...ดูแล้วก็ติดใจมีโอกาสเมื่อไรจะเขียนเชิญชวนท่านผู้อ่านอยู่เสมอ", "content": "งานเฉลิมพระเกียรติ พระบาทสมเด็จพระพุทธเลิศหล้านภาลัย ในหลวงรัชกาลที่ 2 ณ อุทยาน ร.2 อำเภออัมพวา จังหวัดสมุทรสงคราม นั่นแหละครับจัดโดย มูลนิธิพระบรมราชานุสรณ์ พระบาทสมเด็จพระพุทธเลิศหล้านภาลัย ในพระบรมราชูปถัมภ์ ที่สามารถสร้างความประทับใจอย่างใหญ่หลวงแก่ผู้ไปเที่ยวงาน จนกลายเป็นหนึ่งในงานที่คนไทยใจรักศิลปวัฒนธรรมทั้งหลายรอคอยในแต่ละปียิ่งใหญ่ที่สุดและถือเป็น “สัญลักษณ์” ของงานนี้ก็คือการแสดงโขน ณ เวทีกลางแจ้งให้คนดูได้ดูกันแบบสดๆร้อนๆ ในท่ามกลางดอกไม้ใบหญ้าและสายลมเย็นที่โชยมาเป็นระยะตลอดเวลาการแสดงจำลองบรรยากาศโขนกลางแปลงที่แสดงกันเป็นประจำยุคต้นรัตนโกสินทร์มาให้คนดูยุคนี้ได้มีโอกาสซึมซับวัฒนธรรมไทยขนานแท้ของเราอย่างใกล้ชิดว่าอย่างนั้นเถิดสำหรับปีนี้โขนเฉลิมพระเกียรติในหลวงรัชกาลที่ 2 จะมาในเรื่อง “รามเกียรติ์” ตอน “หุงนํ้าทิพย์” โดยศิลปินชั้นนำจากกรมศิลปากรเช่นเคยนอกจากโขนแล้วทั่วบริเวณอุทยาน ร.2 จะมีการสาธิตและนิทรรศการที่แฟนๆเฝ้ารอคอยเช่นกัน โดยเฉพาะการสาธิตอาหารและขนมจากราชสกุลในรัชกาลที่ 2 อาทิ ขนมจีบ ขนมปั้นสิบ นํ้าพริกเจ้าคุณพิศาล ขนม ข้าวตอกตั้ง ฯลฯ เป็นต้นนอกจากสาธิตวิธีทำวิธีปรุงแล้ว ยังมีอาหารที่ปรุงแล้วเสร็จออกวางจำหน่ายให้ซื้อติดมือไปฝากญาติสนิทมิตรสหายที่บ้านได้อีกด้วยมีรายงานว่า วิทยาลัยเทคนิคสมุทรสงคราม ก็จะมีการสาธิตและจำหน่ายผลิตภัณฑ์ขบเคี้ยวแสนอร่อยที่ขึ้นชื่อลือชา ได้แก่ กะหรี่ปั๊บ และเต้าส้อ ให้ผู้สนใจเรียนรู้วิธีผลิตอย่างไม่ปิดบังอำพราง และสามารถซื้อติดมือกลับบ้านได้เช่นกัน สินค้าภูมิปัญญาไทยโบราณที่น่าสนใจมากอีกสินค้าหนึ่งก็คือ “ยาหอม” นั่นเอง เจ้าที่ไปออกร้านในงานนี้เสมอๆและปีนี้ก็ไปด้วย ได้แก่ ยาหอมภูลประสิทธิ์ เจ้าเก่า ที่มีการผลิตและจำหน่ายมากว่า 100 ปี สืบทอดการผลิตและจำหน่ายกันเรื่อยมาจนถึงรุ่นปัจจุบันเป็นรุ่นที่ 6 แล้วถามว่าเหตุใดยาหอมภูลประสิทธิ์จึงไปออกร้านในงานนี้ด้วยเสมอๆ? คำตอบก็คือยาหอมเก่าแก่ยี่ห้อนี้เป็นของราชสกุล “ทินกร” ซึ่งเป็นแพทย์แผนไทยมาหลายชั่วคนต้นสายราชสกุลทินกรนั่นก็คือ พระเจ้าบรมวงศ์เธอพระองค์เจ้าทินกร ทรงเป็น พระราชโอรสองค์ที่ 35 และที่ 4 ใน พระบาทสมเด็จพระพุทธเลิศหล้านภาลัย กับ เจ้าจอมมารดาศิลา (ราชนิกุลบางช้าง)ด้วยเหตุนี้ในงานเฉลิมพระเกียรติในหลวงรัชกาลที่ 2 ยาหอมภูลประสิทธิ์จึงมาออกร้านด้วยเสมอๆ ท่านที่ไปเที่ยวงานสามารถจะซื้อผลิตภัณฑ์ติดมือกลับไปฝากปู่ย่าตายายหรือผู้เฒ่าผู้แก่ที่เป็นลมบ่อยๆได้เช่นกันไม่เพียงแต่เรื่องอาหารและยารักษาโรคแผนโบราณเท่านั้น ในงานนี้ยังมีการสาธิตด้านประณีตศิลป์ เช่น ร้อยมาลัย เครื่องแขวน งานบายศรี การทำเบญจรงค์ ตลอดจนนิทรรศการหัวโขนและหุ่นกระบอก ฯลฯ ครบเครื่องเรื่องศิลปวัฒนธรรมไทย “ซอฟต์เพาเวอร์” แทบจะทุกหมวดหมู่เลยทีเดียวในช่วงโควิด-19 ระบาดทำให้ต้องงดการจัดงานไปอยู่ 1 ปี หรือ 2 ปี ถ้าจำไม่ผิด ต่อมาเมื่อสถานการณ์เริ่มดีขึ้นมาบ้างก็ยกงานมาจัดที่พิพิธภัณฑสถานแห่งชาติพระนครและที่โรงละครแห่งชาติข้างๆสนามหลวง หลายๆท่านคงพอจำได้สำหรับปีนี้ จะคืนสู่เหย้ากลับไปจัดที่ “อุทยาน ร.2” อำเภออัมพวาสมุทรสงครามตามเดิมแล้วนะครับ ในวันเสาร์-อาทิตย์ 25-26 กุมภาพันธ์ที่จะถึงนี้ได้รับพระมหากรุณาธิคุณจาก สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราช ดำเนินเป็นการส่วนพระองค์ในวันเสาร์ที่ 25 กุมภาพันธ์ ขอเชิญพสกนิกรผู้เข้าชมงานทั้งหลายร่วมรับเสด็จพร้อมเพรียงกันอัมพวา...แค่นี้เองครับ อย่าลืมแวะไปดื่มด่ำรำลึกรากเหง้าของความเป็นไทยกันด้วยนะครับ.“ซูม”"},
{"id": 352, "title": "ไม่ช้าก็เร็ว", "highlight": "งาช้างย่อมไม่งอกจากก้นช้าง คนที่มาจากระบบลากตั้งย่อมปฏิเสธระบบเลือกตั้งที่ประชาชนเป็นเจ้าของอำนาจตัวจริง จึงไม่น่าแปลกใจที่ ส.ว.ลากตั้ง 157 คน รวมหัวโหวตคัดค้านไม่ให้มีการลงประชามติให้มี สสร.ยกร่างรัฐธรรมนูญฉบับใหม่ที่เป็นประชาธิปไตย", "content": "ทั้งๆที่เป็นข้อเสนอจากที่ประชุมสภาผู้แทนราษฎร!!ข้อสำคัญ เป็นมติเอกฉันท์ที่ ส.ส.ฝ่ายค้านและ ส.ส.ฝ่ายรัฐบาลเห็นชอบร่วมกันเมื่อ ส.ว.ลากตั้งส่วนใหญ่ไม่ยอมเปิดทางให้ประชาชนลงประชามติให้มี สสร.จากการเลือกตั้งโดยตรง เป็นผู้ยกร่างรัฐธรรมนูญฉบับใหม่ เพื่อประกาศใช้แทนรัฐธรรมนูญฉบับสืบทอดอำนาจเผด็จการข้อเสนอของสภาผู้แทนฯ ให้รัฐบาลนายกฯลุงตู่จัดลงประชามติในวันเดียวกับการเลือกตั้ง ส.ส.ทั่วประเทศ (วันที่ 7 พ.ค.) ก็จบเห่อย่างสิ้นเชิง!!เท่ากับ ส.ว.ลากตั้งไม่ยอมให้ประชาชนตัดสินใจว่าประเทศไทยควรมีรัฐธรรมนูญฉบับใหม่ที่เป็นของประชาชน โดยประชาชน เพื่อประชาชนอย่างแท้จริงเท่ากับมัดมือชกให้คนไทยต้องยอมทนอยู่ภายใต้รัฐธรรมนูญฉบับปัจจุบันที่ไม่เป็นประชาธิปไตย และทู่ซี้บังคับใช้มานานกว่า 5 ปี!!“แม่ลูกจันทร์” ชี้ว่า การที่ ส.ว. ลากตั้งไม่ยอมให้มีการลงประชามติรัฐธรรมนูญเท่ากับวุฒิสภาไม่สนองตอบมติเอกฉันท์ของสภาผู้แทนราษฎรไม่ยอมรับการตัดสินใจของประชาชนกลัวว่าประชาชนจะลงประชามติให้มีการยกร่างรัฐธรรมนูญใหม่ใช้แทนรัฐธรรมนูญฉบับมดลูกเผด็จการโดยอ้างเหตุผลข้างๆคูๆ หากปล่อยให้ยกร่างรัฐธรรมนูญฉบับใหม่จะสิ้นเปลืองงบประมาณแผ่นดินเกรงว่าร่างรัฐธรรมนูญฉบับใหม่อาจขัดแย้งกับเนื้อหารัฐธรรมนูญฉบับปัจจุบัน??หรือแม้จะมีรัฐธรรมนูญฉบับใหม่ก็ไม่ทำให้ประเทศเจริญก้าวหน้า มากกว่าเดิม ฯลฯ ล้วนเป็นข้ออ้างสับปะรังเคที่ฟังแล้วน่าสังเวชใจ“แม่ลูกจันทร์” สรุปว่า ยุครัฐบาลลุงตู่มีร่างแก้ไขรัฐธรรมนูญเสนอให้รัฐสภาลงมติ 26 ฉบับปรากฏว่า ส.ว.ลากตั้งยอมให้แก้ไขรัฐธรรมนูญ (ตามใบสั่งลุง) ฉบับเดียว!!คือยกเลิกบัตรเลือกตั้งใบเดียว กลับมาใช้ระบบบัตรเลือกตั้ง 2 ใบ ให้มี ส.ส.เขต 400 คน และ ส.ส.บัญชีรายชื่อ 100 คน“แม่ลูกจันทร์” มองแง่ดีว่า ส.ว.ลากตั้งชุดนี้อยู่ได้อีกไม่นานอีกปีเดียว ปรสิตประชาธิปไตยก็จะถูกล้างออกไปทั้งยวง!!ประชาธิปไตยที่ถูกยาคุมก็จะกลับมาเบ่งบานเมื่อหมดยุคลุง 3 ป. รัฐธรรมนูญฉบับสืบทอดอำนาจจะต้องถูกโละทิ้งไปอย่างแน่นอน!!แต่...ถ้าหลังเลือกตั้ง “ลุง 3 ป.” ยังสืบทอดอำนาจต่อไปอีก 2 ปีกว่าจะมีรัฐธรรมนูญฉบับใหม่คงต้องรอกันเหนียงยาน.“แม่ลูกจันทร์” "},
{"id": 343, "title": "ช่วยกันล้าง", "highlight": "ไม่รู้เป็นความบังเอิญ หรือเป็นจังหวะเวลาที่ลงตัว พักนี้ซึ่งเป็นช่วงเวลาที่นับถอยหลังถึงการเลือกตั้ง เป็นรอยต่อที่กำลังจะส่งผ่านไปสู่รัฐบาลหน้า เรื่องของการทุจริต ประพฤติมิชอบถูกขุด ถูกคุ้ยเปิดขึ้นมา", "content": "หลากหลายวงการ แต่ก็ถือเป็นเรื่องดี เพราะใช่ว่าเงียบ จะแสดงว่าไม่มี แล้วเคลมว่าสะอาด บริสุทธิ์ โปร่งใส โลกสวยด้วยปัญหานั้นย่อมต้องใช้เวลาก่อร่างสร้างโครงข่าย บ่มเพาะฝังรากมาระยะหนึ่ง ไม่ใช่เพิ่งเกิด แต่เพิ่งปูด เมื่อสังคมรับรู้กว้างขึ้น มากขึ้น ใครก็ยากที่จะปิดบังซ่อนเร้น หรือปกป้อง บิดเบือนอะไรได้ นั่นคือกลไกเบื้องต้นแห่งการตรวจสอบที่จะนำไปถึงการเข้าสู่กระบวนการยุติธรรมที่จริงจังตามระบบ หากมีมูลฐานความผิดที่ชัดเจนในวงการกีฬาเรา วันก่อน ราชกิจจานุเบกษา เผยแพร่ประกาศกระทรวงการท่องเที่ยวและกีฬา ซึ่งนำไปสู่การแก้ปัญหาที่คาราคาซังมานมนาน ในมหาวิทยาลัยการกีฬาแห่งชาติได้เสียทีขณะที่เรื่องของการตรวจสอบผู้จัดการกองทุนพัฒนาการกีฬาแห่งชาติที่มีการร้องเรียนเกิดขึ้น ดูจะเข้มข้นมากขึ้นไปอีก ด้วยไม่เพียงแต่มีเรื่องร้องเรียนให้ กกท. ตรวจสอบ โดยมีการตั้งประเด็นจากคณะกรรมการที่ผู้ว่าการ กกท.ตั้งขึ้นไว้ 7 เรื่อง อยู่ระหว่างการขอเอกสารมาประกอบการพิจารณา ซึ่งสังคมคนกีฬาจับจ้องรอดูกันอยู่ก็ขยับขยายเข้าสู่กรรมาธิการกีฬา สภาผู้แทนราษฎรเต็มตัว แม้ว่าจะเป็นช่วงท้ายของสมัยประชุมสภา โดย ผจก.กองทุนฯได้เข้าชี้แจงด้วยวาจาแล้ว แต่ทางคณะ กมธ.ก็ได้เรียกขอเอกสารมาประกอบคำชี้แจงเพิ่มเติมอยู่ว่าจะตรงกันหรือไม่อย่างไรไม่เท่านั้นหลังอดีตประธานโอลิมปิกไทย พล.อ.ยุทธศักดิ์ ศศิประภา ออกหน้าถามแทนสมาคมกีฬามาแล้ว ล่าสุด เมื่อพี่ใหญ่ในวงการกีฬาอีกคน “เสธ.ยอด” พล.ต.อินทรัตน์ ยอดบางเตย ประธานสหพันธ์สมาคมกีฬาชาติ หรือ “ฟอนซา” หายป่วยออกจากโรงพยาบาลก็เรียกประชุมคณะกรรมการบริหารฟอนซาทันที โดยมีผู้แทนสมาคมกีฬาแห่งประเทศไทยเข้าร่วมหารือกันพร้อมหน้า ถึงปัญหาที่สมาคมกีฬาแห่งประเทศไทยได้รับผลกระทบจากการปฏิบัติงานของกองทุนพัฒนาการกีฬาแห่งชาติซึ่งที่ประชุมก็ถกกันหนักก่อนได้ข้อสรุปว่า จะส่งเรื่องให้ ดร.ก้องศักด ยอดมณี ผู้ว่าการ กกท. และหน่วยงานที่เกี่ยวข้อง ตรวจสอบการทำงานของกองทุนพัฒนาการกีฬาแห่งชาติใน 3 ประเด็น ทั้งเรื่องผลประโยชน์ทับซ้อน การปฏิบัติหน้าที่ตามกฎหมาย และการใช้อำนาจอนุมัติการเบิกจ่ายเงินว่าเป็นไปตามกฎหมายหรือไม่น่าสนใจตรงหน่วยงานที่เกี่ยวข้องนั้น ที่ประชุมมีการระบุถึง ป.ป.ช. และ สำนักนายกรัฐมนตรี ด้วย โดย “เสธ.ยอด” คาดว่าจะส่งหนังสือได้ในต้นสัปดาห์หน้า ด้วยเรื่องนี้จำเป็นต้องดำเนินการอย่างรวดเร็ว เมื่อได้ข้อเท็จจริงก็จะสามารถช่วยแก้ไขปัญหาให้กับสมาคมกีฬาแห่งประเทศไทยอย่างแท้จริงต่อไปนั่นหมายถึงการตรวจสอบที่เข้มแข็งมากขึ้นสังคมอยู่ได้ด้วยความหวัง หวังที่จะเกิดสิ่งดีๆ และย่อมหวังที่จะกำจัดสิ่งไม่ดีให้หมดไป หรือเหลือน้อยที่สุด ขอเพียงกลไกต่างๆทำหน้าที่ อะไรถูก อะไรผิด ว่ากันไปตามข้อเท็จจริงผู้ถูกตรวจสอบเอง เมื่ออยู่ในตำแหน่งแล้ว สังคมเกิดความแคลงใจ มีข้อข้องใจ ถ้าไม่ได้กระทำผิด ยิ่งต้องชอบ เป็นโอกาสที่ดี ด้วยจะสามารถเคลียร์ตัวเองให้สิ้นข้อสงสัยช่วยกันชำระล้าง ช่วยกันตรวจสอบ ไม่ว่าจะอยู่ในจุดไหน พบเห็นอะไร จงอย่านิ่งเฉย ยุคนี้มีช่องทางมากมาย สังคมเราจะน่าอยู่มากยิ่งขึ้น...“เบี้ยหงาย”"},
{"id": 342, "title": "โลกละครชน", "highlight": "สัญญาณไสวไฟเขียวสว่างสวย ถูกกดกระหึ่มฮึบพรึบพร้อมจาก 4 กรรมการจอมกลั่น ทันทีที่เพิ่งเริ่มต้นครวญคร่ำ “ถึงบทเมื่อตอนเร้าใจ...” ของบทเพลง “โลกนี้คือละคร” งานเพลงของ “ครูพยงค์ มุกดา–สุเทพ วงศ์กำแหง” ดังก้องกังวานสะท้านเวทีเพลงเพราะ", "content": "เป็นการกลับมา “ฮึดสู้” ดูอีกครั้งของหนุ่มเชื้อชนเผ่าปกาเกอะญอ แห่ง อ.อุ้มผาง จ.ตาก จากโรงเรียนอุ้มผางวิทยาคม วันนั้นในซีซัน 2 เขามีอายุเพียง 14 ปี กลับคืนเวทีอีกครั้งวันนี้ เขาเรียน ม.6 อายุ 17 ปีแล้ว“ชน–ชนพงษ์ สงวนศรีสกุล” ศิษย์รักศิษย์สนิทศิษย์เอกและในที่สุดกลายมาเป็นศิษย์ในครอบครัวเดียวกันกับครูผู้ประสิทธิ์ประสาทการร้องเพลงให้จนเก่งกล้า “ครูวาว” ครูที่สุดแสนดีของดวงชีวิตชนใช้เวลาของเขาทั้งหมดที่มี ฝึกฝนอย่างหนักหน่วง ในช่วงห่างหายไป 3 ปี เขายังทำหน้าที่แทนครูวาว ฝึกฝนสอนการร้องเพลงไทยให้เด็กรุ่นน้อง ผู้มีหัวใจใฝ่รู้และรักในการร้องเพลงไทยด้วยเช่นกันความใฝ่ฝันอันสูงสุดในอนาคตของชนคืออาชีพ “สัตวแพทย์” แต่ยังคงมีอีกฝันหนึ่งซึ่งเขาอยากประสบความสำเร็จด้วยอย่างที่สุดคือ การได้เป็น “นักร้องศิลปิน” คนหนึ่งในยุทธจักรเพลงไทยชนร้องเพลง “โลกนี้คือละคร” ได้อย่างวิเศษเหลือเชื่อ ชัดลึกใน “อัจฉริยภาพแท้จริง” ในความเป็น “โลกละครชน”โดยเฉพาะคำว่า “วิมาน” ในตอนต้นเพลง และ “ม่าน” ในตอนท้ายเพลง เขา “ม้วนลิ้นเอื้อนลูกคอ” ได้งามล้ำมหัศจรรย์ยิ่งนัก ขอเป็นพลังชีวิตมหาศาลให้ชนได้ก้าวไปก้าวไกลบนเวทีเพลงเพราะโกลเด้น ซอง สู่รอบที่ “ลึกที่สุด” สู่ “ชัยชนะ” ครับ.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com"},
{"id": 340, "title": "“คาริอุส” ขอแก้ตัว", "highlight": "สุดสัปดาห์นี้ถ้วยใบแรกของลีกอังกฤษที่จะลงทำการแข่งขันรอบชิงชนะเลิศ นั่นก็คือ ศึกคาราบาว คัพ โดยคู่ชิงดำจะเป็นการพบกันของ “สาลิกา” นิวคาสเซิล ทีมอันดับ 5 บนตาราง พรีเมียร์ลีก พบกับ “ปิศาจแดง” แมนเชสเตอร์ ยูไนเต็ด ทีมอันดับ 3 ของตารางพรีเมียร์ลีก ในวันที่ 26 ก.พ.นี้ เวลา 23.30 น. ที่สนามเวมบลีย์", "content": "เรียกได้ว่า รอบชิงชนะเลิศของทั้งสองทีม ครั้งนี้นั้นมีความหมายมากๆ โดยเฉพาะนิวคาสเซิล ที่ห่างเหินจากถ้วยแชมป์รายการต่างๆมาเนิ่นนานถึง 54 ปี หลังจากครั้งล่าสุดที่ “สาลิกา” เถลิงแชมป์ ก็คือถ้วยอินเตอร์ ซิตี้ แฟร์สคัพ ในปี 1969หลายคนอาจจะงงว่า ถ้วยอินเตอร์ ซิตี้ แฟร์สคัพ คือถ้วยใบไหน ก็คือถ้วยยุโรปใบเล็ก ที่ต่อมาเรียกว่า ยูฟ่า คัพ ก่อนในปัจจุบันก็คือ ยูโรปา ลีกส่วนแมนฯ ยูไนเต็ด การเข้าสู่รอบชิงไม่ใช่ เรื่องใหม่ เพราะเมื่อ 2 ปีที่แล้วก็เข้ารอบชิงชนะเลิศ ยูโรปา ลีก มาแล้วก่อนจะจบด้วยรองแชมป์ แต่ การลงเล่นนัดชิงครั้งนี้จะเป็นการคว้าแชมป์ครั้งแรก ในรอบ 6 ปี หลังถ้วยแชมป์ใบสุดท้ายที่ทำได้คือ ยูโรปา ลีก ฤดูกาล 2016-2017เท่านั้นยังไม่พอการเข้าชิงชนะเลิศของทั้งสองทีมนั้น ก็ถือว่าเป็นการพิสูจน์ฝีมือของกุนซือ รุ่นใหม่ ไม่ว่าจะเป็นเอ็ดดี ฮาว เฮดโค้ชหนุ่มมาก ฝีมือของนิวคาสเซิล จะวัดชั้นเชิงกับผู้มาใหม่ป้ายแดงในลีกอังกฤษอย่างเอริค เทน ฮาก กุนซือชาวดัตช์ของแมนฯ ยูไนเต็ดโดยทั้งสองคนตอนนี้ถูกยกให้เป็นสองกุนซือ มากฝีมือในพรีเมียร์ลีก อังกฤษ ฤดูกาลนี้หลังจากโชว์ฝีมือคุมทัพจนพาทีมลิ่วติดลมบนอยู่หัวตาราง ฮาว คุมนิวคาสเซิล ลุ้นโควตายูฟ่า แชมเปียนส์ ลีก ส่วนเทน ฮาก พา “ปิศาจแดง” ลุ้นแชมป์พรีเมียร์ลีก เท่านั้นยังไม่พอตอนนี้มีลุ้นถึง 4 แชมป์เลยทีเดียวนอกจากไฮไลต์ของทั้งคู่ที่จะลงเล่นรอบชิงชนะเลิศเพื่อล่าถ้วยแชมป์ใบแรกปีนี้ ยังมีสิ่งที่หลายคนจับตามอง ไม่ใช่มาร์คัส แรชฟอร์ด กองหน้า ฟอร์มร้อนจะยิงประตูติดๆ กันได้อีกหรือไม่? หรือ นิวคาสเซิลจะได้แชมป์แรกในรอบ 54 ปีหรือไม่แต่สปอตไลต์จับจ้องไปที่ตำแหน่งผู้รักษาประตูของนิวคาสเซิล เพราะโอกาสมือ 1 ที่จะลงสนามก็คือ ลอริส คาริอุส ผู้รักษาประตูในตำนาน ที่สาวก “หงส์แดง” ต่างจำไม่เคยลืมเลือนคาริอุสจะได้ลงสนามเป็นตัวจริงค่อนข้างจะแน่นอน เพราะนายด่านมือ 1 อย่างนิค โป๊ป ผู้รักษาประตูทีมชาติอังกฤษติดโทษแบน ส่วน มาร์ติน ดูบราฟกา ก็ติดกฎคัพไท เพราะเคยเล่นให้ “ปิศาจแดง” ในรายการนี้ไปแล้วก่อนหน้านี้ จอบหนึบวัย 29 ปี สร้างชื่อเสียง ในเกมรอบชิงชนะเลิศ ยูฟ่า แชมเปียนส์ ลีก ใน ฤดูกาล 2017-2018 ที่เล่นผิดพลาดหลายจังหวะจนทำให้ลิเวอร์พูลต้นสังกัดในตอนนั้นพ่ายแพ้ เรอัล มาดริด 1-3 ในรอบชิงชนะเลิศ จนทำให้ สาวก “เดอะ ค็อป” จำมาจนถึงตอนนี้ซึ่งบรรดาสาวก “ทูน อาร์มี่” คงใจตุ๊มๆต่อมๆ เหมือนกันเพราะที่ผ่านมาคาริอุสยังไม่เคยได้ ลงสนามเลยซักนัดตั้งแต่ย้ายมาแต่อย่างไรก็ตาม ในสถานการณ์ที่วิกฤติอย่างสุดๆ มักจะเกิดฮีโร่อยู่เสมอ ดีไม่ดีคาริอุส ที่หลายคนปรามาสเอาไว้จากอดีตที่ย่ำแย่เชื่อว่าตัวเขาเองน่าจะเน้นเป็นพิเศษเพื่อต้องการลบล้างความผิดพลาดของตัวเองอาจจะเค้นฟอร์มเทพออกมาเซฟจนมือระวิงพา “สาลิกา” คว้าแชมป์ก็เป็นไปได้!!มะระหวาน"},
{"id": 349, "title": "มังกรเหล็ก หนุ่มแน่นกว่าจะชนะ เพชรสุพรรณ แถมยังมีลุ้นต่อ เกรียงไกร-แอ๊ดเทวดา-ราชบุตร", "highlight": "เวทีมวยนานาชาติรังสิต จ.ปทุมธานี วันศุกร์ที่ 24 ก.พ. (วันนี้) เป็นรายการมวย ศึกทรูโฟร์ยูมวยมันส์ จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้...", "content": "ยอดแสนชัย ศิษย์เสี่ยกานต์ (แพ้ทีเคโอ เพชรสีแดง ศิษย์เจริญทรัพย์ ยก 4 ที่นนทบุรี) มวยจังหวะฝีมือเตะต่อยหมัดแทงเข่าปล้ำตีคล่องฉลาดแต่เสียดสีมียุบ จะแพ้ ราชบุตร (พยัคฆ์น้อย) นุ้ยสี่มุมเมือง (แพ้ทีเคโอ ยอดกุมาร รถสวยจ่าเจต ยก 4 ที่รังสิต) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดชนิดสนุก 102 ป.แอ๊ดเทวดา ต.สุรัตน์ (แพ้ทีเคโอ เพชรรุ่ง ศิษย์ครูโนช ยก 3 ที่รังสิต) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดพกพาหัวใจมาสู้ จะชนะ ขุนสยาม (แหวนเพชรเล็ก ศิษย์ปิ่นสยาม) ไฟต์เตอร์มวยไทย (แพ้ทีเคโอ คลาสสิค ลูกเจ้าแม่ไทรทอง ยก 2 ที่รังสิต) มวยจังหวะฝีมือเตะต่อยหมัดแทงเข่าแม่นยำรุนแรงฉลาดหลักเหลี่ยมดีแต่เอาแน่ไม่ค่อยได้ 115 ต่อ 116 ป.เกรียงไกร เพชรยินดีอคาเดมี่ (แพ้คะแนน เชน เพชรนาคา ที่รังสิต) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดเก๋าเกมกว่า จะชนะ ออโต้ เมืองผาภูมิ (ชนะทีเคโอ ยอดเพชรงาม (ปาราเมท) รถสวยจ่าเจต ยก 3 ที่นนทบุรี) มวยจังหวะฝีมือเตะต่อยแทงเข่าศอกปล้ำตีรุนแรงฉลาดแต่กระดูกเสียดสีเป็นรองท้ายๆ 127 ป.มังกรเหล็ก เปิ้ลนคร (แพ้คะแนน เพชรบึงกาฬ ร.ร.กีฬาโคราช ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดสภาพร่างกายหนุ่มแน่นกว่าถ้าไม่เกรงศักดิ์ศรีรุ่นน้า จะชนะ เพชรสุพรรณ (ป.ดาวรุ่งเรือง) ป.ประจันสี (แพ้ทีเคโอ กระดูกเหล็ก อ.อัจฉริยะ ยก 2 ที่นนทบุรี) มวยเก่าจังหวะฝีมือเตะต่อยหมัดแทงเข่าปล้ำตีรุนแรงฉลาดหลักเหลี่ยมดีแต่สภาพสังขารไม่อำนวยชนิดต้องลุ้น 113 ป.ชัย ศิษย์อาจารย์บี้"},
{"id": 337, "title": "เซ็งมานาน", "highlight": "วันก่อนช่วงท้ายศึกซักฟอกมาตรา 152 คิว “พ่อมดดำ” สุชาติ ตันเจริญ รองประธานสภาฯ ขึ้นบัลลังก์คุมการประชุม หลังปิดอภิปราย “รองฯสุชาติ” ถือโอกาสชื่นชมแจกเครดิตทั้งรัฐบาล-ฝ่ายค้าน", "content": "ทำหน้าที่ได้อย่างสมศักดิ์ศรี อะไรที่กระทบกระทั่งกัน ขอให้ถือเป็นเรื่องปกติของระบบการตรวจสอบในสภาฯและไม่ลืมอวยพรให้เพื่อน ส.ส.ทุกท่าน ได้กลับเข้ามาทำงานสภาฯร่วมกันในสมัยหน้าแค่นั้นไม่พอ “พ่อมดดำ” ยังแฉลบคำพูดแสบๆฝากไปถึงรัฐบาลด้วย“รอบหน้าใครได้มาเป็นนายกฯ ได้มาเป็นรัฐบาล ก็ขอให้เป็นคนที่พยายามมีส่วนร่วม และเข้าใจกระบวนการตรวจสอบของสภาฯด้วย”มองเป็นใครอื่นไม่ได้นอกจากติติง “นายกฯตู่” พล.อ.ประยุทธ์ จันทร์โอชา นายกฯและ รมว.กลาโหม และพลพรรคที่ถูกโจมตีมาตลอด 4 ปี ไม่ค่อยสนใจงานสภาฯ โดยเฉพาะวาระกระทู้ถามที่เบี้ยวกันระนาวแอบเซ็งในอารมณ์มานาน เลยออกปากตรงๆ รอบหน้าขอนายกฯที่ให้ความสำคัญงานสภาฯมากๆหน่อยนานๆพูดที แต่ “พ่อมดดำ” ร่ายมนต์จนคนฟังฮือฮาทุกครั้ง!!!ศิวดุล หมันงะ"},
{"id": 331, "title": "ลดวันทำงานได้ผลดี", "highlight": "การระบาดใหญ่ของโควิด-19 ส่งผลกระทบต่อวิถีการทำงานทั่วโลก กระตุ้นให้เกิดการปรับเปลี่ยนและยืดหยุ่น ไม่ว่าจะเป็นการทำงานจากระยะไกล รวมไปถึงแนวความคิดเรื่องลดจำนวนวันทำงานเหลือ 4 วันต่อสัปดาห์ โดยได้รับค่าจ้างเท่าเดิมที่เชื่อว่าจะช่วยสร้างสมดุลและพัฒนาคุณภาพชีวิตก็ถูกหยิบยกมาถกเถียงกันอย่างกว้างขวางและถึงขั้นลงมือทดลองอย่างจริงจัง หากแนวความคิดจำนวนวันทำงานลดลงเป็นสิ่งที่ฟังแล้วสดชื่นรื่นหู ผลลัพธ์ของโครงการนำร่องดังกล่าวจากอังกฤษยิ่งทำให้มนุษย์เงินเดือนอย่างเราท่านมีความหวังเรืองรองรออยู่เบื้องหน้า", "content": "หลังจากเสร็จสิ้นการทดลองนาน 6 เดือน ในอังกฤษ โดยองค์กรคลังสมอง “ออโตโนมี” องค์กรไม่แสวงหากำไร “โฟร์ เดย์ วีก แคมเปญ” ร่วมด้วยทีมนักวิจัยจากมหาวิทยาลัยเคมบริดจ์ มหาวิทยาลัยออกซ์ฟอร์ด และ บอสตัน คอลเลจ ภายใต้โมเดล 100:80:100 หมายถึง 100% ของค่าจ้างไม่มีการหัก 80% ของวันทำงาน แลกกับความมุ่งมั่นที่จะรักษาประสิทธิภาพการทำงาน 100% ที่มีบริษัทต่างๆจากหลากธุรกิจราว 61 แห่ง ตั้งแต่โรงเบียร์ ธนาคาร บริษัทออกแบบเกม และร้านฟิชแอนด์ชิปในท้องถิ่น และพนักงานมากกว่า 2,900 คน เข้าร่วมในโครงการนำร่องตั้งแต่เดือน มิ.ย.ปีที่แล้ว ผลปรากฏว่าการทดลองเป็นที่น่าพอใจ เรียกได้ว่าเป็น “ความก้าวหน้าครั้งสำคัญ”บริษัทราว 56 แห่ง วางแผนให้พนักงานทำงาน 4 วันต่อสัปดาห์ต่อไป ในจำนวนนี้ 18 บริษัท เปลี่ยนมาทำงาน 4 วันต่อสัปดาห์อย่างถาวร มีเพียง 3 บริษัทเท่านั้นที่ยุติแนวทางดังกล่าวชั่วคราว ผลการวิจัยเผยว่า อัตราความเครียดและการเจ็บป่วยของพนักงานลดลงอย่างมาก พนักงานราว 39% ระบุว่า เครียดน้อยลงเมื่อเทียบกับช่วงเริ่มต้นของการทดลอง และจำนวนวันลาป่วยยังลดลงประมาณ 2 ใน 3 พนักงานยังมีแนวโน้มที่จะทำงานในองค์กรต่อไป แม้ว่าการทดลองครั้งนี้จะเกิดขึ้นระหว่างช่วง “การลาออกระลอกใหญ่” (The Great Resignation) จำนวนพนักงานลาออกจากบริษัทที่เข้าร่วมลดลง 57% เมื่อเทียบกับช่วงเดียวกันของปีก่อนในระหว่างการทดลองพบว่า รายได้ของบริษัทที่เข้าร่วมเพิ่มขึ้นเล็กน้อยโดยเฉลี่ย 1.4% และเพิ่มขึ้น 35% เมื่อเทียบกับช่วง 6 เดือนเดียวกันในปี 2564 ขณะที่ ดร.เดวิด เฟรย์น จากมหาวิทยาลัยเคมบริดจ์ สรุปว่า เมื่อพนักงานมีสุขภาพดีทั้งจิตใจและร่างกายย่อมทำงานมีประสิทธิภาพมากขึ้น เป็นประโยชน์ต่อองค์กรผลการวิจัยของโครงการนำร่องจะถูกนำเสนอต่อสมาชิกสภาผู้แทนราษฎรต่อไป หวังลดเวลาทำงานสูงสุดต่อสัปดาห์ของชาวอังกฤษลงจาก 48 ชั่วโมง เป็น 32 ชั่วโมงในอนาคต.อมรดา พงศ์อุทัย"},
{"id": 328, "title": "สภาฯ ไฟเขียวบ่อนเสรี ส่องรูโหว่ได้ไม่คุ้มเสีย?", "highlight": "สถานการณ์แนวโน้ม “การพนันออนไลน์” นับวันยิ่งเติบโตขยายลงไปสู่เด็ก เยาวชน และคนวัยทำงานมากขึ้น เมื่อ “สภาผู้แทนราษฎร” เห็นชอบรายงานการศึกษาการเปิดสถานบันเทิงครบวงจร (เอนเตอร์เทนเมนต์คอมเพล็กซ์) “ไฟเขียวเปิดกาสิโนถูกกฎหมาย” ส่งไม้ต่อให้รัฐบาลดำเนินการต่อไป", "content": "กลายเป็นประเด็นถกเถียงนอกสภาฯ “เรื่องความคุ้มค่า หรือจะเป็นปัญหาในอนาคตกันอย่างกว้างขวาง” แม้ฝ่ายสนับสนุนพยายามอ้างผลลัพธ์จาก “รายได้มหาศาลอันจะเกิดขึ้นในภาคการท่องเที่ยว” แต่นักวิชาการ และภาคประชาสังคมด้านปัญหาการพนันต่างเห็นแย้งต่อผลกระทบการได้มาที่ไม่คุ้มค่ากับการลงทุนนั้นด้วยปัจจุบันการพนันในไทยใหญ่กว่าที่เป็นข่าวมากแล้วเว็บพนันออนไลน์ถูกเปิดโปงออกมาเป็นเพียงปลายยอดภูเขาน้ำแข็งที่โผล่พ้นน้ำขึ้นเท่านั้น ธนากร คมกฤส เลขาธิการมูลนิธิรณรงค์หยุดพนัน ให้ข้อมูลว่าสำหรับรายงาน กมธ.วิสามัญพิจารณาศึกษาการเปิดสถานบันเทิงครบวงจร การจัดเก็บรายได้และภาษีจากธุรกิจกาสิโนถูกกฎหมาย ผ่านความเห็นชอบสภาผู้แทนราษฎรแล้วขั้นตอนต่อไปต้องขึ้นอยู่กับ “รัฐบาลชุดใด” จะเป็นผู้หยิบยกขึ้นมาอ้างอิงพิจารณาเปิดกาสิโนเมื่อใดก็ได้เสมือนเป็นโปรเจกต์ขนาดใหญ่ไว้ในอนาคต แต่เชื่อว่า “รัฐบาลชุดนี้” ไม่น่าหยิบยกมาพิจารณา เหตุ “ใกล้หมดวาระต้องเดินหน้าสู่การเลือกตั้งใหม่” เพราะถ้าหยิบยกขึ้นมาพิจารณาชี้แจงต่อประชาชนไม่ดีอาจเป็นประเด็นร้อนให้ถกเถียงกัน ส่งผลให้คะแนนเสียงลดลงได้ “อย่าลืมการเปิดกาสิโนเสรีเป็นเรื่องเซนซิทีฟ” มีทั้งฝ่ายเห็นด้วย และฝ่ายค้านไม่เห็นด้วยอยู่มากมายทว่าเท่าที่อ่าน “รายงานของ กมธ.พิจารณาศึกษาเปิดบ่อนกาสิโนเสรีฯ” ส่วนใหญ่มุ่งเน้นเพื่อจุดประสงค์ต้องการให้มีกาสิโนในไทย “ส่งผลให้เนื้อหาในรายงานเป็นการสนับสนุนการเปิดเป็นหลักสำคัญ” โดยไม่สนใจในการศึกษาด้านอื่นๆ ทำให้ปัญหาผลกระทบถูกจัดเป็นข้อสังเกตเสนอแนะอยู่ท้ายบทสรุปเพียงเท่านั้นส่วนสาระสำคัญขาดหายไปนั้นอย่าง “โครงสร้างทางธุรกิจยังไม่ชัดเจน” มีการศึกษาด้านนี้ค่อนข้างน้อยมาก “ทำให้อัตราตัวเลขผลคำตอบถูกระบุแบบลอยๆ” ยิ่งกว่านั้นการศึกษาด้านผลกระทบทางสังคม และมาตรการป้องกันในการแก้ไขปัญหาที่อาจจะเกิดขึ้นกลับมีไม่ถึง 10 หน้าโดยการอ้างอิงงานวิจัยไม่กี่เล่มด้วยซ้ำประเด็นที่น่าจับตายิ่งคือ “ข้อเสนอให้มีการพนันออนไลน์แบบเต็มแม็ก” ด้วยการเสนอให้บรรจุสารพันการพนันเข้ามาในระบบออนไลน์ ไม่ว่าจะเป็นการทายผลตัวเลข กลุ่มหวยใต้ดิน กลุ่มหวยประเทศเพื่อนบ้าน แม้แต่ หวยรัฐบาล ก็ถูกเสนอให้นำมารวมเป็นกิจการเดียวกัน ทั้งยังมีเกมกาสิโน เช่น บาคารา ไพ่ สลอต ไฮโล ด้วยเช่นกันปัญหามีว่า “การควบคุมดูแล หรือการป้องกันปัญหาที่จะเกิดขึ้นกลับไม่มีความชัดเจน” เพราะอย่าลืมว่าการพนันออนไลน์เปรียบเสมือนสถานที่บริการเล่นการพนันผ่านระบบอินเตอร์เน็ต “สะดวกเข้าถึงได้ง่ายเพียงมีโทรศัพท์มือถือ” เช่นนี้ถ้าไม่มีการกำกับควบคุมดูแลให้ดีย่อมเปิดทางให้ใครก็ได้เข้าถึงการพนันออนไลน์นี้ยิ่งกว่านั้น “การพนันออนไลน์” ถูกจัดอยู่ในกลุ่มมีคุณสมบัติเข้าข่ายเป็นการพนันอย่างเข้ม (hard gambling) มีความอันตรายเพราะรู้ผลรวดเร็วแก้มือได้ทันทีเมื่อรู้ว่า “ตัวเองแพ้” แล้วยิ่งอยู่ในโลกออนไลน์เปิดให้เล่น 24 ชั่วโมง อันจะส่งผลให้ “ผู้เล่นขาดสติยับยั้งใจ” เมื่อเสียเร็วเสียถี่ย่อมต้องการทวงเงินที่เสียไปคืนแน่นอนด้วยการเพิ่มเงินเดิมพันเป็นทวีคูณเพราะเกมพนันถูกออกแบบให้เข้าใจว่า “โอกาสแพ้-ชนะเท่ากับ 50/50” มักสร้างความรู้สึกเกือบชนะแก่ “ผู้เล่น” ทำให้โอกาสของตนมีมากเมื่อเสียจึงเสียดายคิดว่าต้องเล่นต่อไปเสมอดังนั้นจุดเด่นการพนันออนไลน์เข้าถึงได้ง่าย “ถ้าไม่มีการควบคุม หรือการคัดกรองบุคคล” ในการเข้าถึงก็อาจจะกลายเป็นปัญหาใหญ่ตามมาในอนาคตก็ได้สิ่งที่ตามาคือ “การสร้างผู้เล่นหน้าใหม่” เพราะแม้ปัจจุบันนี้ “นักพนันหน้าเดิมส่วนหนึ่ง” ยังมีความคุ้นชินอยู่กับการเล่นพนันบ่อน แล้วไม่มีความสนใจหันมาปรับเปลี่ยนในการเล่นพนันรูปแบบออนไลน์ “แต่ก็มีจำนวนนักพนันหน้าเดิมไม่น้อย” เริ่มปรับตัวเข้ามาในพื้นที่การพนันออนไลน์เพิ่มมากขึ้นนอกจากนี้ยังมี “ผู้คุ้นชินกับการใช้เครื่องมือสื่อสารกลายมาเป็นผู้เล่นหน้าใหม่” พูดง่ายๆ “ช่องทางออนไลน์เป็นเสมือนการเปิดตลาด” เพื่อยึดให้กลุ่มเป้าหมายใหม่หันมาเล่นเพิ่มเติมมากขึ้น เมื่อเป็นแบบนี้ย่อมทำให้ “ผู้ประกอบการเว็บพนันหน้าใหม่” เข้ามาเติมในตลาดอยู่เรื่อยๆเช่นกันเพราะเว็บพนันไม่ต่างกับ “ธุรกิจอาหารเสริม” มีผู้พัฒนาไว้สำเร็จแล้ว “ผู้ลงทุนเพียงเลือกว่าจะลงทุนในสินค้าตัวไหน” ถ้าเงินน้อยก็เปิดเว็บเล็กๆ หากมีเงินหนาก็เปิดเว็บจำพวกสลอต บาคารา และพนันฟุตบอลฉะนั้นสิ่งที่ “ผู้ลงทุนต้องไปทำต่อคือสร้างตลาด” ด้วยการจ้างมือดีเก่งๆเข้ามาทำมาร์เกตติ้งออนไลน์ เพื่อสร้างลูกค้าขึ้นมา แต่มีข้อน่าสังเกตผู้มาลงทุนเปิดเว็บพนันเคยเป็นนักพนันมาก่อนแล้วเป็นคนรุ่นใหม่เติบโตในยุคเทคโนโลยีการสื่อสารเฟื่องฟูเรียนรู้ “ทำธุรกิจออนไลน์สีเทาผิดกฎหมายหน่อยๆ” ที่รู้สึกไม่เป็นไรขอให้รวยเร็วเมื่อมีวิชากล้าแกร่งมีตังค์ก็ระดมเงินเปิดเว็บพนันทำให้ช่วง 2-3 ปีมานี้เว็บพนันออนไลน์ขยายรวดเร็วมีแนวโน้มเติบโตต่ออีกจน “ฝ่ายวิชาการ” ศึกษา พบว่าการพนันบางประเภท เช่น หวยประเทศเพื่อนบ้านเติบโตขึ้น 100%ต่อมา “กลุ่มเป้าหมายธุรกิจพนันออนไลน์” แน่นอนมักต้องเป็นผู้ใช้ชีวิตสมัยใหม่แบ่งเป็น 3 กลุ่ม คือ 1.วัยทำงานเพราะมีงานมีเงินเดือนประจำสามารถเข้าเล่นได้ 2.กลุ่มนักศึกษา และ 3.นักเรียนมีอายุต่ำกว่า 18 ปี ที่นิยมใช้ชีวิตแบบคนสมัยใหม่ มีวิถีบริโภคใช้เครื่องสื่อสารเป็นส่วนหนึ่งของการดำรงชีวิตนั้นตามข้อมูล “ปัญหาการพนันออนไลน์” อันดับหนึ่งเป็นหวยใต้ดิน และหวยรัฐบาลผู้นิยมเล่น 20 ล้านคน เงินหมุนเวียน 1 แสนล้านบาท “กำลังย้ายสู่ออนไลน์มากขึ้น” ถัดมาพนันฟุตบอลผู้เล่น 4 ล้านคน เงินหมุนเวียน 1.8 แสนล้านบาท และบาคารา-สลอตมีเงินหมุนเวียนบนบ่อนออนไลน์ 1.7 แสนล้านบาทเพิ่มจากปีที่แล้ว 400%ย้ำในส่วน “กลยุทธ์ทางการตลาด” ในช่วงแรกๆ จะใช้วิธีให้ทดลองเล่นไม่ต้องเสียเงิน “หลอกล่อเหยื่อ” ทำให้รู้สึกเหมือนได้เงินจริง หรืออาจใช้หน้าม้าแสดงเล่นให้ชนะได้เงินก่อนถ่ายรูปคู่กับเงินอธิบายว่า “เล่นพนันชนะจากเว็บนั้นเว็บนี้แชร์บนออนไลน์” ทำให้เยาวชนไม่น้อยถูกหลอกใช้ให้เป็นผู้โฆษณาเว็บพนันโดยมีเงินเป็นตัวล่อให้รีวิว โพสต์ แชร์เชิญชวนให้เล่นพนันนี้ส่วนใหญ่คิดว่าโฆษณาเว็บพนันไม่ใช่เรื่องเสียหายเป็นช่องทางหารายได้ถึงจะผิดกฎหมายก็ตาม แต่มีเพียงส่วนน้อยเท่านั้นที่ “รู้สึกผิดที่โพสต์แชร์ให้ผู้อื่น หรือชวนเล่นพนัน” แล้วไม่เท่านั้น “เว็บพนันยังใช้การโฆษณาชวนเชื่อ” ในการตกแต่งสีสันหน้าเว็บให้ดูดีเพื่อสร้างภาพลักษณ์ให้ดูมีความทันสมัย ไม่ว่าจะเป็น ภาพ สี และเพลงที่ทำให้คนจดจำ หรือใช้โลโก้องค์กรต่างๆ เป็นองค์ประกอบความน่าเชื่อถือบางเว็บไซต์โฆษณาอย่างไม่อายว่า “เป็นเว็บถูกกฎหมาย” ทั้งที่ประเทศไทยไม่มีเว็บพนันถูกกฎหมาย “การลวง” ด้วยการใช้สื่อบุคคล เน็ตไอดอลมีอิทธิพลตรงกลุ่มเป้าหมายที่ต้องการบางเว็บไซต์จัดรายการผ่านช่องทาง YouTube พูดคุยกับนักกีฬาแต่แฝงการโฆษณาเว็บเข้าไปด้วยอีกทั้งยังมี “การใช้กลยุทธ์ขุดหลุมล่อ” ด้วยการหว่านล้อมให้คนเข้าเว็บไซต์ในการฟังเพลง ดูหนังออนไลน์จากเว็บเถื่อน เว็บหนังโป๊ เว็บกีฬา อันเป็นการขุดหลุมล่อให้คนเข้าไปติดตามเล่น หรือล่อให้คนเข้ากลุ่มเหล่านี้ล้วนเป็นการรับจ้างโฆษณาถือว่ามีความผิดตามกฎหมาย พ.ร.บ.การพนันฯแทบทั้งสิ้นนี่คือ “ปัญหาการพนันออนไลน์ที่มีอยู่ในปัจจุบัน” ถูกเอ่ยถึงในรายงานการศึกษาเปิดเอนเตอร์เทนเมนต์คอมเพล็กซ์น้อยมาก แต่กลับพากันผลักดันให้มีบ่อนอย่างเสรีในอนาคตอันใกล้นี้."},
{"id": 326, "title": "ห่วงเด็กไทย \"ก่อหนี้\" สูง เตรียมเร่งปลูกฝัง \"การออม\"", "highlight": "เมื่อต้นสัปดาห์นี้เองหน้าเศรษฐกิจของไทยรัฐลงข่าวพาดหัวตัวโตพอสมควรเอาไว้ว่า “ห่วงเด็กไทยก่อหนี้เกินตัว” บิ๊กตู่เร่ง “กอช.” ปลูกฝังการออมในกลุ่มเยาวชน...พร้อมรายละเอียดเกี่ยวกับปัญหาของเด็กๆที่ทำให้บิ๊กตู่ต้องออกมาสั่งการอีกเรื่องด้วยความเป็นห่วงอนาคตของชาติ", "content": "ผู้แถลงข่าวนี้ก็คือ เลขาธิการคณะกรรมการกองทุนการออมแห่งชาติ หรือ กอช. นางสาวจารุลักษณ์ เรืองสุวรรณ นั่นเองมีเนื้อหาโดยสรุปว่า นายกรัฐมนตรีได้มอบนโยบายให้ กอช.เร่งขยายความร่วมมือกับสถาบันการศึกษาโดยด่วนเพื่อดึงกลุ่มเยาวชน นักเรียน นักศึกษา ให้หันมาออมทรัพย์เพิ่มขึ้น เนื่องจากปัจจุบันสัดส่วนการออมของเยาวชนมีจำนวนน้อย อีกทั้งยังมีแนวโน้มในการสร้างหนี้สูงขึ้นอีกด้วยกอช.จึงเข้าไปเสริมให้ความรู้ในโรงเรียนและมหาวิทยาลัยเพื่อให้เริ่มออมได้ตั้งแต่อายุ 15 ปี ขณะเดียวกันจะร่วมกับกระทรวงศึกษาธิการผลักดันการจัดทำหลักสูตรการเรียนวิชาการออมขึ้นมาเป็นวิชาบังคับเพื่อปลูกฝังให้เด็กมีวินัยในการใช้เงิน และหันมาออมมากขึ้นรายละเอียดของข่าวยังมีเยอะกว่านี้...แต่ผมขอหยิบมาเฉพาะประเด็นข้างต้นนี้เท่านั้น เพื่อแสดงความคิดเห็นเพิ่มเติมก่อนอื่นคงต้องบอกว่า ผมก็รู้สึกกังวลใจเช่นกันที่เยาวชนไทยของเรามีสัดส่วนการออมน้อยลง และก่อหนี้สูงขึ้นตั้งแต่เด็กๆหากจะมีหนทางใดที่จะช่วยให้เด็กไทยหันมารู้จักออมหรือเก็บหอมรอมริบมากขึ้นก็เป็นเรื่องที่สมควรกระทำ แต่เรื่องที่จะผลักดันให้เป็นหลักสูตรการเรียนในโรงเรียนแบบเป็นวิชาบังคับนั้น ผมขอฝากให้คิดนานๆและคิดให้ถี่ถ้วนด้วยนะครับเพราะการไปบังคับโน่นบังคับนี่อาจจะทำให้เด็กๆเกิดความรู้สึกต่อต้านเดี๋ยวก็จะไม่เข้าเรียนและหนีโรงเรียนไปสร้างหนี้เพิ่มขึ้นเสียอีกเท่านั้นสมัยผมเด็กๆเคยมีหนังสือที่แต่งขึ้นเพื่อสอนใจเด็กๆในเรื่องการทำดีต่างๆมาให้อ่านเป็นหนังสือประกอบการเรียนเช่น เรื่อง “นกกางเขน” สอนให้เด็กๆรักธรรมชาติ รักสัตว์ รักนก มีจิตใจที่อ่อนโยน, เรื่อง “อุดมเด็กดี” สอนให้เด็กๆทำดี ซึ่งผมจำไม่ได้แล้วว่าสอนอะไรบ้าง แต่จำชื่อหนังสือได้อีกเรื่องหนึ่งตรงกับที่ กอช.จะไปขอความร่วมมือกระทรวงศึกษาธิการเลยครับ ชื่อเรื่อง “ออมไว้ไม่ขัดสน” สอนให้เห็นถึงประโยชน์ของการเก็บหอมรอมริบต่างๆจะเป็นด้วยหนังสือเหล่านี้หรือเปล่าไม่ทราบที่ทำให้อุปนิสัยดีๆทั้งหลาย เช่น การรักสัตว์และโอบอ้อมอารีต่อเพื่อนมนุษย์ การเป็นคนดีและการรู้จักเก็บออม ค่อยๆซึมเข้าสู่เด็กๆรุ่นผมพอสมควรที่ใช้คำว่า “พอสมควร” ก็เพราะเมื่อโตขึ้นเราต้องออกไปเจอบทเรียนชีวิตที่โหดร้าย มีการแก่งแย่งชิงดี มีการยั่วยุให้ฟุ้งเฟ้อด้วยกิเลสต่างๆ...เด็กรุ่นผมจึงเปลี่ยนนิสัยไปเสียหลายคน (แต่ที่ยังเหมือนเดิมอยู่ก็หลายคนเช่นกัน)ที่เปลี่ยนมากที่สุดจนถึงขั้นแทบไม่ทำตามเลยก็คือเรื่อง “ออมไว้ไม่ขัดสน” นี่แหละครับทั้งๆที่นอกจากจะอ่านหนังสือเล่มนี้แล้ว เรายังมี ธนาคารออมสิน มาช่วยสอนภาคปฏิบัติให้เราด้วยซ้ำมาเปิดสมุดบัญชีให้เราฝาก 1 บาท 2 บาท 5 บาท ถ้าผมจำไม่ผิด แล้วก็ให้กระปุกมาฝึกหยอดเหรียญแต่พอโตขึ้นกลับมีปัญหาหลายอย่างที่มาทำให้เราลืมการออมที่เราฝึกไว้ตอนเด็กเสียหมด โดยเฉพาะปัญหารายได้ที่น้อยกว่ารายจ่ายมาโดยตลอด จะมีเงินที่ไหนไปออมได้ละครับผมเขียนคอลัมน์วันนี้ด้วยความเข้าใจในหัวอกลูกหนี้และคนออมไม่ได้จำนวนไม่น้อยที่สาเหตุมาจากรายได้ไม่พอกับรายจ่าย (แต่สำหรับคนที่ใช้จ่ายเกินตัวและฟุ้งเฟ้อ รวมทั้งติดพนันด้วย ขออนุญาตไม่เห็นใจนะครับ)สุดท้ายนี้ก็ขอให้กำลังใจโครงการฟื้นฟูหลักสูตร “เก็บหอมรอมริบ” ที่ กอช.พยายามจะติดต่อขอประสานกับกระทรวงศึกษาธิการ ขอให้ประสบความสำเร็จคือสำเร็จทั้งมีหลักสูตรเกิดขึ้น และเมื่อเด็กๆได้เรียนจบแล้วก็มีอุปนิสัยในการออมมากขึ้นสมมาดปรารถนาผมเห็นด้วยกับ กอช.อีกอย่างหนึ่งว่าคนเกษียณที่ไม่มีเงินออมจะอยู่อย่างลำบากมากขึ้นในอนาคตแน่นอน ขอให้รีบออมกันเสียแต่บัดนี้เถิดครับ (ถ้าออมได้)“ซูม”"},
{"id": 325, "title": "ลงทุน 4 หมื่นล้านมีน้ำใช้ทั้งปี หมดภัยแล้ง เกษตรกรหายจน", "highlight": "การแก้ปัญหาภัยแล้งเป็นเรื่องที่พูดกันมาหลายสิบปี แต่จนถึงวันนี้ก็ยังทำไม่สำเร็จ บางพรรคลักไก่คิดมอตโต “ไม่รู้ๆ แต่ไม่แล้ง” ก็เล่นยิงมุกช่วงหน้าฝนมันจะแล้งได้ยังไง และพอไปดูผลงานจริงๆกลับไม่มีโครงการไหนแก้ภัยแล้งได้อย่างยั่งยืน แม้ตอนนี้ทุกพรรคการเมืองไอเดียกระฉูด คิดนโยบายดีๆออกมาได้เยอะ แต่ยังไม่มีพรรคไหนเสนอนโยบายแก้ปัญหาน้ำแล้งในพื้นที่การเกษตรที่อยู่นอกเขตชลประทานเลย", "content": "ประเทศไทยมีพื้นที่ทำการเกษตร 154 ล้านไร่ เป็นพื้นที่ในเขตชลประทาน 32.75 ล้านไร่ ส่วนอีก 121.25 ล้านไร่ หรือ 78% เป็นพื้นที่นอกเขตชลประทาน ต้องอาศัยน้ำฝนเพียงอย่างเดียวในการทำไร่ทำนา ไม่สามารถสร้างผลผลิตได้ตลอดทั้งปี เพราะขาดต้นทุนสำคัญคือน้ำ ฉะนั้นที่บอกว่าไทยเป็นเมืองเกษตรเป็นครัวของโลก มันอาจเป็นแค่คำพูดเพ้อฝันหลอกตัวเองไปวันๆยุคนี้การสร้างเขื่อนหรืออ่างเก็บน้ำขนาดใหญ่ทำไม่ได้ง่ายๆแล้ว ด้วยความเป็นรัฐบาลผสมแทบไม่มีโอกาสทำโครงการใหญ่ๆได้ และจะหาพื้นที่เหมาะสมกับงบประมาณจำนวนมหาศาลมาจากไหน อีกทั้งประชาชนตื่นรู้เรื่องสิทธิเสรีภาพมากขึ้น การต่อต้านจึงมีพลังมากกว่าในอดีตอย่างไรก็ตาม ยังมีวิธีแก้ปัญหาน้ำแล้ง ให้เกษตรกรทั่วประเทศมีน้ำใช้ตลอดทั้งปี ไม่ต้องอยู่อย่างลำบากยากจนอีกต่อไป โดยใช้งบประมาณแค่ 4 หมื่นล้านบาท และใช้เวลาไม่นานก็เห็นผล นั่นคือการสร้างแหล่งน้ำขนาดเล็กทั่วประเทศคณะกรรมาธิการการแก้ปัญหาความยากจนและลดความเหลื่อมล้ำ วุฒิสภา ที่มี ดร.สังศิต พิริยะรังสรรค์ เป็นประธาน ได้นำเสนอ รายงานการพิจารณาศึกษาเรื่องแนวทางการลดความยากจนและเหลื่อมล้ำด้วยการจัดการที่ดินและพัฒนาแหล่งน้ำขนาดเล็กระดับชุมชน ต่อที่ประชุมวุฒิสภา เพื่อส่งต่อไปยังรัฐบาล สาระสำคัญ คือ การสร้างฝายแกนดินซีเมนต์ทั่วประเทศ เพื่อกักเก็บน้ำไว้ใช้ตลอดทั้งปีและตลอดไป ฝายแกนดินซีเมนต์มีลักษณะพิเศษ สามารถเก็บน้ำได้ไม่มีวันเหือดแห้ง เพราะมีแกนที่ฝังลึกลงใต้ดินเป็น 2 เท่าของความสูงฝาย เช่น ฝายสูง 2 เมตร จะฝังแกนดินลึก 4 เมตร และยังมีหูซ้ายขวาแผ่ออกไปข้างละ 4 เมตร ป้องกันไม่ให้น้ำมุดใต้ดินและลอดออกด้านข้าง ดังนั้น ไม่ว่าจะสูบน้ำออกจากฝายมากแค่ไหน น้ำที่หน้าฝายจะยังคงรักษาระดับเท่าเดิม เพราะน้ำจากแผ่นดินทั้งสองข้างจะไหลลงมาเติมในฝายตามเดิม เนื่องจากฝายอยู่ต่ำกว่าแผ่นดินการสร้างฝายแกนดินซีเมนต์ใช้เวลานิดเดียว แค่ 20 วัน และประหยัดงบประมาณ ใช้รถแบ็กโฮคันเดียวก็ทำได้ ฝายสูง 2 เมตรใช้งบประมาณแค่ 500,000 บาท ฝายแห่งแรกที่คณะกรรมาธิการฯไปเห็นมาอยู่ที่ อ.หนองบัวแดง จ.ชัยภูมิ สร้างมาเกือบ 8 ปีแล้ว ทุกวันนี้ยังใช้งานได้ดี รวมถึงหลายจังหวัดภาคเหนือ โดยเฉพาะ จ.แพร่ สร้างฝายแกนดินซีเมนต์ไว้หลายสิบตัวก็ยังอยู่คงทนใช้การได้ดีดร.สังศิตเสนอว่า ประเทศไทยมี 22 ลุ่มน้ำ ลุ่มน้ำชีมีความยาวที่สุด ระยะทางกว่า 1 พันกิโลเมตร ถ้าสร้างฝายแกนดินซีเมนต์ความสูง 2 เมตร ในทุกๆ 5 กิโลเมตรในแม่น้ำชีจะมีฝาย 200 ตัว หากสร้างฝายลักษณะนี้ทั้ง 22 ลุ่มน้ำ จะได้ฝาย 4,400 ตัว สมมติฝาย 1 ตัวใช้งบฯ 1 ล้านบาท ก็จะใช้งบฯทั้งหมด 4,400 ล้านบาท แต่กักเก็บน้ำได้ถึง 25% ของปริมาณน้ำฝนเฉลี่ยทั่วประเทศขณะเดียวกันรัฐบาลต้องจัดสรรงบประมาณให้จังหวัดละ 500 ล้านบาท ผ่านองค์กรปกครองส่วนท้องถิ่น ไปทำฝายแกนดินซีเมนต์ในแม่น้ำสายหลัก สายรอง และลำน้ำต่างๆ ฝายเล็กใช้งบฯตัวละ 5 แสนบาท เท่ากับแต่ละจังหวัดมีฝาย 1,000 ตัว ครอบคลุมการใช้น้ำทั้งจังหวัด ทำ 76 จังหวัดใช้งบฯ 38,000 ล้านบาทต้นทุนรวมในการสร้างฝายแกนดินซีเมนต์ทั้ง 22 ลุ่มน้ำ รวมกับอีก 76 จังหวัด เท่ากับ 4,400+38,000 = 42,400 ล้านบาท ถ้าจัดงบประมาณ 4 ปี จะใช้งบฯเฉลี่ยปีละ 10,600 ล้านบาทเท่านั้นถือว่าใช้ประหยัดและคุ้มค่ามาก แลกกับการช่วยให้เกษตรกรมีน้ำใช้อุปโภค บริโภค ทำการเกษตรตลอดทั้งปี เกษตรกรนอกพื้นที่ชลประทานทั่วประเทศจะลุกขึ้นมากำหนดชะตาชีวิตของตัวเองได้อย่างแท้จริง เราจะได้เห็นการปลดปล่อยพลังทางการผลิตในภาคเกษตรครั้งใหญ่ที่สุดของประเทศ เศรษฐกิจฐานรากและสังคมเกษตรกรรมจะยกระดับขึ้นทันที.ลมกรด"},
{"id": 323, "title": "ความขัดแย้งจะรุนแรงขึ้น", "highlight": "24 กุมภาพันธ์ 2023 ครบรอบ 1 ปี ของการปฏิบัติการพิเศษทางทหารของรัสเซียต่อพื้นที่ในอูเครน ในขณะที่สื่อหลายประเทศใช้คำว่าสงครามรัสเซีย-อูเครน แต่ในรัสเซียยังใช้คำที่แปลเป็นภาษาอังกฤษว่า Special Military Operation ปูตินแถลงประจำปีต่อสมัชชาแห่งชาติ เมื่อ 21 กุมภาพันธ์ 2023 ข้อใหญ่ใจความของการแถลงของปูตินก็เป็นเรื่องที่รัสเซียเคยเสนอให้สหรัฐฯมาทำงานร่วมกันเพื่อความมั่นคงและปลอดภัยของโลก แต่สหรัฐฯก็ไม่รับข้อเสนอ กลับสนับสนุนให้เกิดความขัดแย้งในอูเครน ซึ่งขณะนี้ทั้งสหรัฐฯและตะวันตกได้ใส่เงินลงไปในการรบแล้ว 1.5 แสนล้านดอลลาร์สหรัฐฯ (5.2 ล้านล้านบาท) และยังเตรียมใส่เงินลงไปอีก", "content": "พรรคแรงงานสังคมนิยมแห่งชาติเยอรมัน (นาซี) ล่มไปพร้อมกับความพ่ายแพ้ของเยอรมนีในสงครามโลกครั้งที่ 2 ทว่านาซีใหม่กลับโผล่ให้เห็นในหลายจุดของยุโรป แม้แต่ในสหพันธ์ สาธารณรัฐเยอรมนีเองก็มี ที่แรงขึ้นก็คือพวกนาซีใหม่ที่ถูกสร้างเพื่อกำจัดชาวรัสเซียในอูเครน มีคนรัสเซียในอูเครนถูกฆ่าหรือทำให้บาดเจ็บเป็นจำนวนหลายหมื่น รัสเซียเตือนรัฐบาลอูเครนอยู่ตลอดเวลา สถานการณ์รุนแรงขึ้นในยุคที่นายเซเลนสกีเป็นประธานาธิบดี ทหารบางหน่วยของอูเครนในปัจจุบัน ตั้งชื่อตามหน่วยทหารของนาซีในสมัยสงครามโลกครั้งที่ 2 รัสเซียเคยนำประเด็นเหล่านี้มาพูดคุยกันหลายครั้ง ก่อนที่จะมีการโจมตีอูเครนเมื่อวันที่ 24 กุมภาพันธ์ 2022 หรือวันนี้ของปีที่แล้วองค์กรระหว่างประเทศวิจัยและรวบรวมจำนวนผู้คนที่ตาย รวมทั้งที่กลายเป็นผู้ลี้ภัย เพราะสงครามที่สหรัฐฯก่อหลังจากที่ขึ้นศตวรรษใหม่หรือเมื่อ ค.ศ.2001 จนถึงปัจจุบันพบว่าสงครามที่สหรัฐฯก่อนั้นทำให้มีคนตายเกือบ 9 แสนคน มีผู้ลี้ภัย 38 ล้านคน สังคมมนุษย์จะไม่ลืมสงครามที่สหรัฐฯ สร้างขึ้น ทั้งๆ ที่สหรัฐฯพยายามให้โลกลืม แต่โลกไม่ลืม รัสเซียปฏิบัติการพิเศษทางทหารกับอูเครนเพื่อปกป้องตัวเองและปกป้องประเทศที่ตะวันตกด้อยค่าว่าเป็นชาติรัฐไร้ศิวิไลซ์ รัสเซียต้องการให้ทุกประเทศมีสถานะเท่ากัน สิ่งที่เริ่มต้นเข้าไปปฏิบัติการในอูเครนวันนี้เมื่อปีที่แล้ว รัสเซียไม่ได้ทำสงครามกับประชาชนอูเครน คนอูเครนปัจจุบันมีสถานะเป็นเหมือนตัวประกันของรัฐบาลเซเลนสกี สิ่งที่รัสเซียพบคือรัฐบาลของนายเซเลนสกีมีพวกนาซีใหม่เข้ามามีบทบาทสูง และเป็นรัฐบาลที่ขึ้นอยู่กับคำสั่งของสหรัฐฯเต็มร้อยไบเดนเยือนอูเครนเมื่อ 20 กุมภาพันธ์ 2023 เป็นเพียงการแสดง ไบเดนต้องการให้สื่อสหรัฐฯชมว่าตนเป็นวีรบุรุษ เป็นประธานาธิบดีคนแรกในประวัติศาสตร์ที่เข้าไปในพื้นที่การสู้รบโดยที่ไม่มีทหารอเมริกันคอยคุ้มกัน รัสเซียทราบว่าไบเดนจะเข้าไปในอูเครนก่อนที่จะครบรอบวาระ 1 ปีของการปฏิบัติการพิเศษทางการทหาร รัสเซียไม่มีการปฏิบัติการต่อต้านแต่อย่างใดสหรัฐฯกับโซเวียตเจรจาจำกัดอาวุธทางยุทธศาสตร์กันตั้งแต่ ค.ศ.1969 และต่อมาก็มีการลงนามในสนธิสัญญาจำกัดหัวรบนิวเคลียร์ซึ่งทำไว้กับสหรัฐฯเป็นการชั่วคราวในการแถลงนโยบายประจำปีต่อสมัชชาแห่งชาติเมื่อ 21 กุมภาพันธ์ 2023 ปูตินประกาศระงับการเข้าร่วมสนธิสัญญาฯ และตอนนี้ปูตินสั่งกระทรวงกลาโหมและโรซาตอมซึ่งเป็นบริษัทพลังงานนิวเคลียร์ของรัสเซียเตรียมความพร้อมสำหรับการทดลองนิวเคลียร์หากจำเป็น แต่ปูตินก็ย้ำว่ารัสเซียจะไม่เป็นฝ่ายเริ่มต้นในการทดลองนิวเคลียร์ก่อน แต่หากสหรัฐฯ ทดลองนิวเคลียร์ รัสเซียก็จะทดลองเช่นกันปูตินบอกว่ารัสเซียมีข่าวเชิงลึกว่าอาวุธนิวเคลียร์บางอย่างของสหรัฐฯเริ่มหมดอายุ สหรัฐฯจึงต้องทดลองอาวุธนิวเคลียร์อย่างเต็มรูปแบบเพื่อการพัฒนาหัวรบนิวเคลียร์ใหม่การแถลงประจำปีของปูตินในวันอังคารที่ผ่านมาสร้างความกังวลใจให้แก่โลก ตั้งแต่ไบเดนขึ้นมาเป็นประธานาธิบดีสหรัฐฯ นโยบายของสหรัฐฯกดชาติอื่นให้ลุกขึ้นมาสู้รบกัน สหรัฐฯไม่มีความสามารถสู้รบทางตรง จึงต้องใช้ประเทศเล็กชาติน้อยรบแทน.นิติการุณย์ มิ่งรุจิราลัยsonglok1997@gmail.com "},
{"id": 322, "title": "ไม่เจ๊งก็ใจเย็น", "highlight": "เมื่อกลองศึกเลือกตั้งลั่นปัง พรรคการเมืองต่างแข่งกันเปิดนโยบายแจกเงินฟรีล่อใจประชาชนอย่างเอาเป็น เอาตาย", "content": "เน้นนโยบายแจกเงินฟรีกันสุดลิ่มทิ่มประตู!!การที่พรรคการเมืองแข่งกันเสนอนโยบายแจกเงินฟรีจะเกิดปัญหาตามมา 2 ประการ...1, เมื่อได้เป็นรัฐบาลไม่สามารถทำตามนโยบายที่หาเสียงไว้กับประชาชน2, เมื่อได้เป็นรัฐบาลต้องกู้เงินมาแจกฟรีจนริดสีดวงบานเป็นกลีบมะไฟในการหาเสียงเลือกตั้งปี 2562 พรรคพลังประชารัฐเสนอนโยบายสวัสดิการแจกฟรีสารพัดสารเพแต่หลังจากพรรคพลังประชารัฐได้เป็นแกนนำรัฐบาลกลับไม่สามารถทำตามนโยบายที่หาเสียงไว้กับประชาชนกกต.ซึ่งมีอำนาจหน้าที่ตรวจสอบนโยบายพรรคการเมืองก็นั่งเป็นหัวหลักหัวตอ ปล่อยให้พรรคพลังประชารัฐหาเสียงเว่อร์เกินความจริงตามสบาย“แม่ลูกจันทร์” มองว่า การที่พรรคการเมืองแข่งกันหาเสียงแจกฟรีอย่างไม่บันยะบันยังจะสร้างภาระงบประมาณเพิ่มขึ้นอีกบานตะไท!!จนสุ่มเสี่ยงว่าอาจทำให้สถานะการคลังต้องล่มจมในระยะยาว??ล่าสุด พรรคพลังประชารัฐเจ้าเก่าเพิ่งคลอดนโยบายเพิ่มวงเงินแจกเบี้ยยังชีพผู้สูงอายุแบบเต็มคาราเบลถ้าพรรคพลังประชารัฐเป็นรัฐบาล ประชาชนอายุตั้งแต่ 60 ปี ถึง 69 ปี จะได้รับแจกเบี้ยยังชีพผู้สูงอายุ 3,000 บาทต่อเดือน หรือ 36,000 บาทต่อคนต่อปีประชาชนอายุ 70 ปี ถึง 79 ปี จะได้รับเงินอัดฉีดเพิ่มเป็น 4,000 บาทต่อเดือน หรือ 48,000 บาทต่อคนต่อปี ประชาชนอายุ 80 ปีขึ้นไป “พรรคลุงป้อมใจปํ้า” จะอัดฉีดเพิ่มเป็น 5,000 บาทต่อเดือน หรือ 60,000 บาท ต่อคนต่อปีสรุปว่า พรรคพลังประชารัฐจะอัดฉีดงบสวัสดิการผู้สูงอายุเพิ่มขึ้นอีก 6 เท่าตัว!!“แม่ลูกจันทร์” ชี้ว่า ประเทศไทยเข้าสู่สังคมคนชรา มีประชากรผู้สูงอายุ 20 เปอร์เซ็นต์ของจำนวนประชากรล่าสุด มีผู้ลงทะเบียนรับเบี้ยยังชีพผู้สูงอายุเกือบ 9 ล้านคนถ้าจะเพิ่มเบี้ยยังชีพเป็น 3,000-5,000 บาทต่อคนต่อเดือน จะต้องใช้งบ อัดฉีดราว 6 แสนล้านบาทต่อปีถ้าจะแจกเบี้ยสวัสดิการคนชราเฉพาะผู้มีฐานะยากจนจริงๆก็โอเคแต่รัฐบาลดันแจกเบี้ยผู้สูงอายุแบบเทกระจาด ไม่มีการคัดกรองว่าใครยากจน? ใครร่ำรวย? ใครเดือดร้อนจริง? ใครไม่เดือดร้อนจริง?การหลับหูหลับตาแจกดะจะทำให้รัฐบาลตูดขาดในเร็ววัน!!แม้แต่โครงการบัตรสวัสดิการประชารัฐ หรือบัตรคนจน ยังต้องตรวจสอบคัดกรองว่าใครยากจนจริง? ใครยากจนปลอม?แต่สวัสดิการเบี้ยผู้สูงอายุกลับไม่คัดกรองใครรวย? ใครจน?แบบนี้ก็เจ๊งน่ะซีจ๊ะโยม!!“แม่ลูกจันทร์”"},
{"id": 319, "title": "ศึกจ้าวมวยไทย ช่อง 33 มีลุ้นกับ แก่นพิทักษ์-โรเบิร์ต-เสือขาว", "highlight": "เวทีสยาม อ้อมน้อย-เวทีมวยเวิร์ลสยามตะวันนา บางกะปิ และ เวทีมวย อ.ต.ก.3 จ.นนทบุรี วันเสาร์ที่ 25 ก.พ. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ศึกจ้าวมวยไทย ช่อง 33 ถ่ายทอดสด 12.15 น.ประกาศศึก แก้วสัมฤทธิ์ มวยบู๊ทรหดเตะขาเจาะยางต่อยหมัดศอกรุนแรงแต่ยืดเยื้อเข่าในเป็นรอง จะแพ้ เสือขาว (วินอุบล) เดชเพชรสีทอง 121 ป.โรเบิร์ต ส.มงคลการช่าง (แพ้คะแนน เพชรภา ส.โสพิศ ที่สมุย) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดหลักเหลี่ยมดีกว่า จะชนะ มนต์พิชิต แดนเซ็นจิวรี่ (ชนะทีเคโอ กริชมณี สวนจากคาเฟ่ ยกสุดท้าย ที่อ้อมน้อย) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอดแต่จังหวะหลักเหลี่ยมเป็นรอง 121 ต่อ 122 ป.ฉัตรพลอย ส.พูลสวัสดิ์ มวยจังหวะฝีมือเตะต่อยหมัดแทงเข่าถีบแม่นยำรุนแรงฉลาดหลักเหลี่ยมดีแต่เสียดสีมียุบ จะแพ้ แก่นพิทักษ์ (นาย่าปาร์ควิว) ชลบุรีอาร์ทมีเดียกรุ๊ป มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดฟิตซ้อมเตรียมตัวมาแก้มือชนิดสนุกพลิกไปมาอีกครั้ง (ฟอร์มหลัง ฉัตรพลอย ชนะทีเคโอ แก่นพิทักษ์ ยก 3 ที่ รดน.) 122 ป.ไฟพยัคฆ์ (ราชประชานุเคราะห์ 42) มวยไทยบันเทิง มวยแข็งแกร่งเตะต่อยหมัดแทงเข่าปล้ำตีเหนียวแน่นมีฮึดตลอดกว่า จะชนะ เทวฤทธิ์ ที.เค.พี.ยิมส์ 100 ป.ศึกเกียรติเพชร อมรินทร์ 34 ถ่ายสด 16.00 น.ศรัญบอง ศ.ทรงธรรม นักชกชาวกัมพูชาบู๊ทรหดเตะต่อยหมัดรุนแรงมีลุ้นตลอด จะชนะ จ้าวชิงชัย ส.เทียนโพธิ์ 115 ป.ซุปเปอร์เจมส์ ที.เอ็น.มวยไทย มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะฤทธิชัย โปรมวยไทยหัวหิน 117 ป.ฟ้าจรัส (เหลี่ยมเพชร) ส.เดชะพันธ์ (แพ้คะแนน เก้าพยัคฆ์ แท็กซี่มิเตอร์ ที่บางกะปิ) มวยจังหวะเตะต่อยหมัดแทงเข่าปล้ำตีรุนแรงฉลาด แต่แข็งแกร่งเป็นรอง จะแพ้ สายรุ้ง S.P.กันสาดแป๊ะมีนบุรี (ชนะคะแนน เพชรนคร ต.เพชรตะวัน ที่บางกะปิ) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่าท้ายๆ 115 ป.ลูกช้าง เพชรสมนึก (ชนะคะแนนพยัคฆ์อุบล ตุลาหนึ่งเก้าที่สมุย) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดกว่าจะชนะ คฑาเพชร (ห้างทองเมลดา) สิงห์มาวิน (แพ้คะแนน เฟส เอราวัณ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงแต่แรงปลายเป็นรองชนิดสนุกอีกครั้ง 124 ป.ศึกมวยเด็ดสังเวียนเดือด JKN 18 ถ่าย 17.30 น.เด่นผาด่าง แดงรถดี มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่าจะชนะ เพชรอลังการณ์ คุ้งโรงน้ำแข็ง ชนิดสนุกอีกครั้ง 104 ต่อ 105 ป.ยอดศิลปะ (ศิลปไทย ศิษย์ครูเยี่ยม) รถสวยจ่าเจต มวยจังหวะฝีมือเตะต่อยหมัดแทงเข่าปล้ำตีรุนแรงฉลาดเก๋าเกมกว่า จะชนะ สิงห์เอกมัย (เมืองชัย ศิษย์กำนันเหน่ง) บังหมัดคลองตัน 117 ต่อ 118 ป.เก่งสยาม ศิษย์บอลสกล มวยจังหวะฝีมือเตะต่อยหมัดแทงเข่าปล้ำตีรุนแรงฉลาดฟอร์มสด แต่กระดูกเสียดสีเป็นรอง จะแพ้ เพชรธรรมราช (กุมารดำ) ศักดิ์ถวิล 119 ป.เพชรอ่าวไทย (พิทักษ์ทางหลวง) พ.วิเศษยิมส์ (แพ้ทีเคโอ ปาฏิหาริย์ ภ.หลักบุญ ยก 4 รังสิต) มวยทรหดเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอด จะชนะ บิ๊กวัน (ผดุงชัยมวยไทย) ต้องคู้บอน (ชนะคะแนน ก้องกุลา ส.จ.จอยปราจีน ที่นนทบุรี) มวยสูงยาวแข็งแกร่งเตะต่อยหมัดแทงเข่าปล้ำตีรุนแรง แต่แรงปลายเป็นรอง 133 ป.ไก่ป่า พ.วิเศษยิมส์ (เสมอกับโล่เงิน หนุ่มบางกระดี่ ที่นนทบุรี) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดสภาพแวดล้อมดีกว่า จะชนะ ชยกร (ฟ้าเป็นหนึ่ง) ภ.หลักบุญ (แพ้คะแนนไก่ป่า พ.วิเศษยิมส์ ที่รังสิต) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดแต่สภาพแวดล้อมแรงเชียร์เป็นรองชนิดสนุกพลิกไปมาอีกครั้ง 127 ป.ชัย ศิษย์อาจารย์บี้"},
{"id": 314, "title": "ฝรั่งขายหนัก!!", "highlight": "ดัชนีหุ้นไทยวันที่ 24 ก.พ.66 ปิดที่ 1,634.02 จุด ลดลง 18.45 จุด มีมูลค่าซื้อขาย 67,148.69 ล้านบาท ต่างชาติขายสุทธิ 5,122.63 ล้านบาท", "content": "หุ้นมูลค่าซื้อขายสูงสุด CPALL ปิด 61.75 บาท ลบ 3.25 บาท, EA ปิด 77 บาท ลบ 2.50 บาท, KBANK ปิด 135.50 บาท ลบ 1.50 บาท, ADVANC ปิด 201 บาท ลบ 5 บาท, DELTA ปิด 942 บาท ลบ 26 บาทหุ้นไทยปรับตัวลงแรงจากแรงเทขายหุ้นใหญ่ของนักลงทุนต่างชาติ ผลจากภาพรวมงบการเงินของบริษัทจดทะเบียนที่ออกมาส่วนใหญ่ต่ำกว่าที่คาด ขณะที่แรงขายของนักลงทุนต่างชาติยังคงกดดันการลงทุน ท่ามกลางค่าเงินบาทที่อ่อนค่าลงต่อเนื่องบล.ทิสโก้ ชี้ว่า BAM รายงานกำไรไตรมาส 4 ปี 65 ที่ 866 ล้านบาท ลดลง 12% จากงวดปีก่อน แต่เพิ่มขึ้นจากไตรมาสก่อนหน้าที่ 21% ซึ่งเป็นไปตามที่คาด ขณะที่การเก็บเงินสดดีขึ้น QoQ จากทั้ง NPL และ NPA แต่ยอดหนี้ที่ฟื้นตัวมาพร้อมกับต้นทุนที่สูงขึ้นกดดันรายได้ ทั้งนี้ คาดว่าจะจ่ายเงินปันผล 0.60 บาทต่อหุ้นคิดเป็น dividend yield 4% ให้ราคาเป้าหมายตามปัจจัยพื้นฐาน 25 บาทบล.โนมูระ พัฒนสิน แนะนำ หุ้นเด่นตามธีมที่น่าสนใจ ดังนี้ 1.หุ้นกลุ่มได้ประโยชน์ China Reopening ที่ลุ้น Upside เพิ่มเติมต่อเศรษฐกิจไทย จากความขัดแย้งที่เกิดขึ้นมาตรการจำกัดการเดินทางชาวจีนของบางประเทศ คาดจะนำตลาดได้ต่อ (AOT, AMATA, AAV, ERW, CENTEL, MINT, SNNP, WHA, SCGP, SPA, EKH, MC, NER, AP, SIRI, SISB, PRM, PLANB, SC) และกลุ่ม PETRO (PTTGC, IRPC, SCC) Packaging (SCGP)2.หุ้นกลุ่มเก็งกำไรมาตรการกระตุ้นเศรษฐกิจรัฐฯ ผสานหุ้น Consumer พื้นฐานมั่นคง (CRC, HMPRO, MAKRO, BJC, BBL, ADVANC, AMATA, SAPPE, ICHI) 3.หุ้นกลุ่มได้ประโยชน์การใช้ดอกเบี้ยสูงยาวขึ้น (BBL, KTB, BLA, TLI) รวมถึงค่าเงินบาทอ่อนค่าระยะสั้น (SAPPE, ITC) 4.Election Play (PR9, SIRI, SC, PLANB) 5.Summer Play (OSP, ICHI, SAPPE, CBG, GLOBAL, STEC, CPALL, CRC, MINT, CENTEL) และ 6.กลุ่ม Anti– Commodities (GULF, GPSC, SCGP) ส่วนหุ้นกลุ่ม High Growth (BE8, BBIK) ให้เน้นหาจังหวะลงทุนระยะยาว.อินเด็กซ์ 51"},
{"id": 317, "title": " เดิน-วิ่ง Olympic Day 2023 ได้เริ่มต้นขึ้นแล้ว น่านเป็นจังหวัดแรก", "highlight": "คณะกรรมการโอลิมปิกแห่งประเทศไทยฯ กางแผนจัด เดิน-วิ่ง Olympic Day 2023 กระจายไปตามจังหวัดต่างๆ เริ่มวันนี้(25 ก.พ.) ที่จังหวัดน่าน จากนั้นวันที่ 24 มิ.ย. ที่จังหวัดมุกดาหาร วันที่ 4 พ.ย. ที่จังหวัดเชียงใหม่ และวันที่ 16 ธ.ค. ที่จังหวัดกาญจนบุรี โดยมุ่งส่งเสริมวัฒนธรรมโอลิมปิก ปลูกฝังการออกกำลังกายและการอนุรักษ์สิ่งแวดล้อม สนใจร่วมงาน ติดตามรายละเอียดเพิ่มเติมและสมัครได้ที่เว็บไซต์ www.thaiticketmajor.coma พลาบีชรัน อโลฮ่า 2023 “หาดทราย สายลม สองเรา” กำหนดจัดขึ้นวันที่ 19 มี.ค. ที่หาดพลา บ้านฉาง จังหวัดระยอง งานนี้จัดขึ้นในธีมวิ่งริมทะเลเลียบสองหาดพลา พยูน บรรยากาศดีผ่านชุมชนประมงพื้นถิ่นมีเนินให้สู้พอสนุก เที่ยวกลับวิ่งบนหาดทราย 1 กม. นิดๆเข้าเส้นชัย มีมินิคอนเสิร์ต 2 ชั่วโมง จัดเต็มด้วยอาหารและเครื่องดื่ม(มีน้ำเก๊กฮวยจำหน่ายหน้างาน) นักวิ่งที่ใส่บิกินีวิ่ง มีของที่ระลึกให้ทุกคน เฉพาะนักวิ่งที่ลงในรุ่นVIP จะได้รับเป็นกล่องเซอร์ไพรส์ พาเพื่อน พาแฟน พาครอบครัวมาเพิ่มพลังโอโซนรีสตาร์ตตัวเองไปด้วยกัน รับสมัครแล้วทางเว็บไซต์ www.runlah.com/events/phala 2023 และเพจเฟซบุ๊ก phala beach run aloha 2023", "content": "กิจกรรมสร้างกุศล “ปั่นส่งน้องเรียน” ซึ่งจัดโดย คณะกรรมการจัดกิจกรรมปั่นจักรยานการกุศล ในมูลนิธิสมเด็จพระญาณสังวร สมเด็จพระสังฆราช วัดบวรนิเวศวิหาร ในพระบรมราชูปถัมภ์ เมื่อวันก่อน ได้รับการตอบรับเป็นอย่างดี มีนักกีฬาชื่อดังและคนดังในวงการบันเทิงมาร่วมงานกันอย่างคึกคักงานนี้จัดหาทุนการศึกษาแบบต่อเนื่องให้แก่เยาวชนที่ด้อยโอกาส ยากจน มีความประพฤติดี และมีความกตัญญูให้ได้มีโอกาสทางการศึกษาตั้งแต่ระดับประถมศึกษา จนจบปริญญาตรี ซึ่งแม้ว่ากิจกรรมจะเสร็จสิ้นไปแล้ว แต่หากใครต้องการสนับสนุนยังร่วมบริจาคเพื่อเป็นทุนการศึกษาให้น้องได้โดยตรง ผ่านบัญชีออมทรัพย์ “กองทุนในมูลนิธิสมเด็จพระญาณสังวร เพื่อเป็นทุนการศึกษาแก่ผู้ตั้งใจเรียนดี แต่ขัดสนทุนทรัพย์” ธนาคารไทยพาณิชย์ สาขาเทเวศร์ เลขที่บัญชี 020-273925-1 “ใบอนุโมทนาสามารถลดหย่อนภาษีได้ 1 เท่า”ฟ้าคำรามsocialfox@hotmail.com"},
{"id": 315, "title": "เชียร์นักกอล์ฟ “สาวไทย” สู้ศึก “ระดับโลก” ที่พัทยา", "highlight": "จบการแข่งขัน “คนชนคน” ฤดูกาล 2022-2023 ปุ๊บ “จ่าแฉ่ง” ก็พอมีเวลาที่จะเขียนถึงกีฬาอื่นๆได้อีก 6 เดือนโดยประมาณ ก่อนจะกลับมาเขียนถึงอเมริกันฟุตบอลฤดูกาลหน้า", "content": "ที่อยู่ในคิวและเขียนรายงานเป็นประจำทุกปีก็คือ บาสเกตบอล “เอ็นบีเอ” อีกหนึ่งอเมริกันเกมส์ที่มีแฟนๆพอสมควรในประเทศไทยแต่ก็คงต้องรอให้ใกล้ๆหมดฤดูกาลได้ทีมเข้ารอบ 2 เรียบร้อย เราค่อยรายงานถี่หน่อยซึ่งก็น่าจะประมาณเดือนเมษายนโน่นแหละดังนั้น สำหรับช่วงนี้เรามาตามกีฬาที่อยู่ในความสนใจของแฟนๆชาวไทย (ค่อนข้างมาก) อีกรายการหนึ่งดีกว่า ซึ่งได้ฤกษ์มาแข่งที่บ้านเราเสียด้วย...นั่นคือรายการ “กอล์ฟหญิง” LPGA ของสหรัฐอเมริกาเวทีประลองฝีมือและพลังการหวดวงสวิง “หญิง” ที่ยิ่งใหญ่ที่สุดของโลก ซึ่งมีนักกอล์ฟสาวไทยเราไปสร้างชื่อสร้างเสียงอยู่หลายคนนำทัพโดย “น้องจีน” อาฒยา ฐิติกุล นักกอล์ฟสาวมือ 4 โลก วัยครบ 20 ปี เมื่อ 20 กุมภาพันธ์ที่ผ่านไปหมาดๆนี่เองรายการแรกของปีนี้เปิดฉากไปแล้วที่ฟลอริดา ในรายการชื่อ “ฮิลตัน แกรนด์ เวเคชันส์ ทัวร์นาเมนต์ ออฟแชมเปียนส์” เมื่อ 19-22 มกราคมที่ผ่านมาแชมป์เป็นของ บรู๊ค เอ็ม เฮนเดอร์สัน จากแคนาดา (ที่มาเล่นบ้านเราด้วยนั่นเอง)ส่วนรายการที่สองก็อย่างที่เกริ่นไว้แหละครับว่าจะมาแข่งที่บ้านเรานั่นก็คือ รายการ HONDA LPGA THAILAND 2023 ซึ่งเริ่มขึ้นแล้วตั้งแต่พฤหัสบดีที่ 23 ก.พ.เป็นต้นมา และจบลงในวันอาทิตย์ที่ 26 ก.พ.นี้นำโดย ลิเดียโค นักกอล์ฟหญิงหมายเลข 1 ของโลกที่เพิ่งคว้าแชมป์ในรายการ LPGAยุโรป แต่มาแข่งที่ซาอุดีอาระเบีย “อารามโก ซาอุดิ เลดีส์ อินเตอร์เนชั่นแนล” ได้เงินรางวัลไปถึง 701,385 เหรียญสหรัฐฯ หรือประมาณ 23 ล้าน 5 แสนกว่าบาทตามมาด้วยหมายเลข 2 โลก เนลลี คอร์ดา จากสหรัฐฯ ที่มาพร้อมกับพี่สาว เจสซิกา คอร์ดา มืออันดับ 20 โลกอันดับ 3 โลก มิน จี ลี จากออสเตรเลียเห็นรายชื่อแล้ว ส่วนอันดับ 4 โลกยังไงก็ต้องมาแน่ เพราะเธอคือสาวน้อยจากไทยแลนด์ “น้องจีน” อาฒยา ฐิติกุล ของเราดังที่เกริ่นไว้อันดับ 5 โลก จิน ยัง โค นั้นมาแน่ๆจากรายชื่อที่เผยแพร่ล่าสุด ตามมาด้วยอันดับ 6 บรู๊ค เอ็ม เฮนเดอร์สัน จากแคนาดาเสียดายอันดับ 7 เล็กซี่ ทอมป์สัน จากสหรัฐฯ ที่เล่นได้ดีมากจบที่ 3 ร่วมที่ซาอุฯ ไม่ได้ตามมาเล่นที่บ้านเราด้วย แต่ก็มีชื่อของอันดับ 8 อิน จี ชุน จากเกาหลีใต้เรียบร้อยอันดับ 9 เฮียง จู กิม จากเกาหลีก็มาด้วย และอันดับ 10 นาสะ ฮาตาโอกะ ก็มีรายชื่ออยู่ชัดเจนสาระตะแล้วอันดับ 1 ถึง 10 โลก มาเล่นบ้านเราถึง 9 คน ขาดไปแค่ 1 คน เท่านั้นเองรายการนี้จึงเป็นที่สนใจในระดับโลก และมีการรายงานอย่างละเอียด พร้อมถ่ายทอดสดทั่วโลกเช่นเคยสำหรับนักกอล์ฟไทยเรานอกจาก อาฒยา ฐิติกุล แล้ว ก็ยังมี “แพตตี้” ปภังกร ธวัชธนกิจ, ปาจรีย์ อนันต์นฤการ, โมรียา จุฑานุกาล,เอรียา จุฑานุกาล, วิชาณี มีชัย, พรอนงค์ เพชรล้ำ, จารวี บุญจันทร์, ชเนตตี วรรณแสน, อาภิชญา ยุบล และ ณัฐกฤตา วงศ์ทวีลาภ เป็นต้น“จ่าแฉ่ง” มีความจำเป็นต้องเขียนล่วงหน้าหลายวัน เพราะต้องเดินทางไปต่างจังหวัด ทำให้ไม่ทราบว่าผลการแข่งขันที่น่าจะผ่านไปแล้ว 2 วัน เป็นอย่างไรบ้าง?แต่ยังไงๆ ก็เอาใจช่วยสาวไทยอยู่แล้ว ขอให้อันดับต้นๆของลีดเดอร์บอร์ดเช้าวันนี้จงมีแต่ชื่อสาวไทยและธงไทยพรึบนะครับจะได้เชียร์กันมันๆ ต่อไปอีก 2 วัน.“จ่าแฉ่ง”"},
{"id": 308, "title": "โหมโรง \"วัน แบงค็อก\" สู่โครงการระดับโลก", "highlight": "วัน แบงค็อก (One Bangkok) อภิมหาโครงการพัฒนาพื้นที่เชิงพาณิชย์แบบผสม (มิกซ์ยูส) หนึ่งในทำเลดีที่สุดและขนาดใหญ่ที่สุดใจกลางกรุงเทพฯ มูลค่าการลงทุนกว่า 120,000 ล้านบาท ที่มีกำหนดการเปิดตัวเฟสแรกในปีหน้าจะกลายเป็นหนึ่งในแลนด์มาร์กระดับโลกช่วยขับเคลื่อนให้กรุงเทพฯเป็นมหานครระดับโลก", "content": "บนทำเลที่ตั้งระหว่างถนนพระราม 4 และแยกหัวมุมถนนวิทยุ บนขนาดเนื้อที่ 104 ไร่ ที่ดินของสำนักงานทรัพย์สินพระมหากษัตริย์ สถานที่เคยเป็นที่ตั้งของโรงเรียนเตรียมทหารเดิม ซึ่งในที่สุดกลุ่มของ “เจริญ สิริวัฒนภักดี” เป็นผู้ชนะประมูลภายใต้การพัฒนาโดย บริษัท ทีซีซี แอสเซ็ทส์ (ประเทศไทย) จำกัด และบริษัท เฟรเซอร์ส พร็อพเพอร์ตี้ โฮลดิ้งส์ (ประเทศไทย) จำกัด ได้ตอกย้ำวิสัยทัศน์ในการขับเคลื่อนธุรกิจไปพร้อมกับกรุงเทพฯ ภายใต้แนวคิด “Evolving Bangkok” พร้อมนำเสนอจักรวาลของชีวิตเมือง (Urbanverse) ที่มีมิติหลากหลาย ช่วยสร้างวิถีชีวิตใหม่ที่ผสานเสน่ห์ของกรุงเทพฯกับความเป็นสากลระดับโลก ประกอบด้วย 4 โซน มีลานสันทนาการกลางแจ้งตั้งอยู่ใจกลาง พร้อมด้วยพื้นที่ค้าปลีกบริเวณส่วนล่างของอาคาร สำหรับอาคารสำนักงาน 5 อาคาร พื้นที่รวมกัน 5 แสนตารางเมตร ส่วนพื้นที่โรงแรมมีทั้งหมด 5 แห่ง อาทิ โรงแรมเดอะริทช์ คาร์ลตัน จำนวน 259 ห้อง และโรงแรมแอนดาซ วัน แบงค็อก ในเครือโรงแรมไฮแอท เป็นต้น นอกจากนี้ยังมีพื้นที่สีเขียวภายในโครง การอีกจำนวน 50 ไร่นายปณต สิริวัฒนภักดี ประธานเจ้าหน้าที่บริหาร กลุ่มบริษัท เฟรเซอร์ส พร็อพเพอร์ตี้ ลิมิเต็ด กล่าวว่า จากจุดเริ่มต้นบนถนนพระราม 4 ซึ่งเป็นย่านการค้าที่สำคัญ มีประวัติศาสตร์ และวัฒนธรรมมาอย่างยาวนาน เปี่ยมไปด้วยศักยภาพทางด้านเศรษฐกิจ ด้วยเหตุนี้ทางบริษัทจึงเข้ามาพัฒนาโครงการอสังหาริมทรัพย์หลายแห่งบนถนนพระราม 4 เริ่มตั้งแต่สามย่าน มิตรทาวน์ สีลม เอจ เดอะ ปาร์ค เอฟวายไอ เซ็นเตอร์ รวมถึงศูนย์การประชุมแห่งชาติสิริกิติ์โดยโครงการ วัน แบงค็อก จะเป็นจิ๊กซอว์ชิ้นสำคัญที่มาเติมเต็มย่านพระราม 4 ให้เป็นจุดยุทธศาสตร์ทางเศรษฐกิจที่สมบูรณ์แบบ และมีส่วนช่วยผลักดันให้กรุงเทพฯกลายเป็นศูนย์กลางทางการค้าระดับนานาชาติ ดึงดูดนักธุรกิจ นักลงทุน และนักท่องเที่ยวจากทั่วทุกมุมโลกการพัฒนาขึ้นเพื่อขับเคลื่อนกรุงเทพฯ “Evolving Bangkok” เป็นย่านการค้าระดับโลกแห่งใหม่ ภายใต้แนวคิด 4 แกนหลักประกอบด้วย 1. Being the Movement : ขับเคลื่อนเมืองและนำความก้าวหน้ามาพัฒนาไปพร้อมกับกรุงเทพฯ เพื่อคุณภาพชีวิตของคนเมือง 2.Amplify Bangkok’s Values : ความเป็นที่สุดแห่งคุณค่าและเสน่ห์ของกรุงเทพฯ ที่สั่งสมมานับศตวรรษมาเป็นแรงบันดาลใจในการออกแบบพื้นที่ต่างๆ 3.Redefine the Cityscape : เป็นหมุดหมายสำคัญที่จะพลิกโฉมเมือง ด้วยการพัฒนาย่านพระราม 4 ให้เป็นแกนกลางใหม่ของเมืองที่มีชีวิตชีวาอยู่เสมอและ 4. Empower Life in Smart and Sustaina ble Ecosys tem : ให้ความสำคัญกับโครงสร้างพื้นฐานการจัดการระบบข้อมูล และเทคโนโลยีเพื่อความสะดวกสบาย ตอบโจทย์การใช้ชีวิต พร้อมดูแลสิ่งแวดล้อมเพื่อเติบโตไปพร้อมกับกรุงเทพฯอย่างยั่งยืน พร้อมกับมอบประสบการณ์ใหม่จักรวาลชีวิตเมือง 8 ส่วน ประกอบด้วย1.ประสบการณ์แห่งโลกธุรกิจ (Workplace) 2.ประสบการณ์แห่งโลกไลฟ์สไตล์ (Retail) 3.ประสบการณ์แห่งนิทรรศการและการแสดงระดับโลก (Live Entertainment Arena) 4.ประสบการณ์แห่งการบริการที่ดีที่สุดสำหรับการพักผ่อนและธุรกิจ (Hotels) 5.ประสบการณ์เหนือระดับของการอยู่อาศัย (Residences) 6.ประสบการณ์แห่งศิลปะและวัฒนธรรม (Art & Culture) 7.ประสบการณ์บนพื้นที่สีเขียวและพื้นที่เปิดโล่ง (Public Realm) พื้นที่กิจกรรมและสันทนาการของเมืองเชื่อมระหว่างสวนลุมพินี และสวนเบญจกิติ 8.ประสบ การณ์เมืองอัจฉริยะแบบยั่งยืน (Smart City with Sustainable Infrastructure) เพื่อเป็นการเตรียมพร้อมสู่การเปิดโครงการวัน แบงค็อก ได้วางแผนกลยุทธ์ทางการตลาดเชิงรุกอย่างเข้มข้นตลอดทั้งปี โดยจะมีแบรนด์เเคมเปญชูภาพลักษณ์ที่มีสีสัน ตอบรับทุกไลฟ์สไตล์ เข้าถึงง่าย เพื่อตอกย้ำแนวคิดของโครงการตลอดจนการผนึกกำลังกับพันธมิตรทั้งภาครัฐและเอกชน เพื่อนำกรุงเทพฯไปสู่ความก้าวหน้าร่วมกันอย่างยั่งยืน สู่มหานครระดับโลกที่ผู้คนทั่วโลกจะต้องมาเยือน.วานิชหนุ่มwanich@thairath.co.th "},
{"id": 307, "title": "ไม่ทอดทิ้งลูกน้อง", "highlight": "ความสูญเสีย พ.ต.ต.ประสาน คงประสิทธิ์ สว.สส.สภ.บันนังสตา จ.ยะลา ถูกคนร้ายลอบวางระเบิด หลังนำกำลังเข้าตรวจสอบเหตุเผารถทำถนนของบริษัทยะลาไฮเวย์ ต.เขื่อนบางลาง อ.บันนังสตา จ.ยะลา", "content": "ตำรวจเสียชีวิต 1 นาย บาดเจ็บ 4 นายพล.ต.อ.ดำรงศักดิ์ กิตติประภัสร์ ผบ.ตร. พล.ต.ท.สราวุฒิ การพานิช ผู้ช่วย ผบ.ตร. พล.ต.ท.สำราญ นวลมา ผู้ช่วย ผบ.ตร. พล.ต.ท.นิธิธร จินตกานนท์ ผบช.ประจำ ตร. พล.ต.ท.นันทเดช ย้อยนวล ผบช.ภ.9 บินด่วนเข้าร่วมพิธีรดน้ำศพ และเข้าเยี่ยมอาการของลูกน้องตำรวจที่ได้รับบาดเจ็บผบ.ตร.เรียกฝ่ายสืบสวน กอ.รมน.ภาค 4 นิติวิทยาศาสตร์ประชุมติดตามเร่งรัดสืบสวนติดตามคนร้ายผู้ก่อเหตุ คดีนี้รู้ตัวกลุ่มผู้ก่อเหตุเป็นกลุ่มเดิมๆที่เคยก่อเหตุมาหลายครั้ง อยู่ระหว่างติดตามตัวมาดำเนินคดีภาพของผู้นำตำรวจเข้าร่วมรดน้ำศพ และให้กำลังใจครอบครัวของผู้เสียชีวิตและได้รับบาดเจ็บ พร้อมกับกำชับให้หน่วยดูแลสวัสดิการช่วยเหลือครอบครัวตำรวจที่ได้รับผลกระทบจากความสูญเสียที่เกิดขึ้นในทุกด้าน เยียวยาครอบครัวตำรวจผบ.ตร.ยืนยันว่า สำนักงานตำรวจแห่งชาติไม่เคยทอดทิ้งตำรวจที่ทุ่มเทเสียสละทำงานไม่ใช่แค่เพียงคำ พูดทุกครั้งที่มีเหตุรุนแรงเกิดขึ้นกับลูกน้องตำรวจ ผบ.ตร.ลงพื้นที่ทุกครั้ง“เหตุการณ์ครั้งนี้ถือเป็นการสูญเสียที่ยิ่งใหญ่ที่สำนักงานตำรวจแห่งชาติ ต้องเอามาถอดบทเรียน ทบทวนสิ่งที่เกิดขึ้น เพื่อไม่ให้เกิดการสูญเสียอีก ได้ประสานข้อมูลการข่าวใกล้ชิดกับฝ่ายความมั่นคง”เป็นความรู้สึกของ ผบ.ตร. ที่ไม่ต้องการให้เกิดความสูญเสียลูกน้องตำรวจ ได้นำบทเรียนในสิ่งที่เกิดขึ้นมาทำการทบทวน เพื่อหามาตรการป้องกันความสูญเสียให้ได้มากที่สุดการช่วยเหลือเยียวยาดูแลสิทธิประโยชน์ พ.ต.ต.ประสาน ที่เสียชีวิต ผบ.ตร.สั่งให้เสนอปูนบำเหน็จความดีความชอบตอบแทนเป็นกรณีพิเศษ ขอเลื่อนเงินเดือนให้ 7 ขั้น ขอพระราชทานยศเป็น พล.ต.อ.และเครื่องราชอิสริยาภรณ์สูงขึ้นไม่เกิน 2 ชั้นตรา การช่วยเหลือบรรจุทายาทเข้ารับราชการตำรวจดูแลสิทธิประโยชน์ของผู้เสียชีวิตและครอบครัว เงินกองทุนสวัสดิการ ตร. 500,000 บาท แยกให้ทายาทแต่ละคน เงินฌาปนกิจสงเคราะห์ ตร. 670,000 บาท เงินช่วยเหลือในส่วนอื่นๆ เป็นเงินทั้งสิ้น 4,188,378 บาทส.ต.อ.ภาสกร คำดี ผบ.หมู่ สส.สภ.บันนังสตา บาดเจ็บสาหัส จ.ส.ต.สุวิทย์ ธนะวงศ์ ส.ต.อ.สุทัศน์ มูลเงิน และ ส.ต.อ.ไกรสีห์ โรจโนดม ผบ.หมู่ สส.สภ.บันนังสตา รับเงินช่วยเหลือสิทธิประโยชน์ผบ.ตร. มอบเงินช่วยเหลือผู้เสียชีวิต 50,000 บาท ผู้ได้รับบาดเจ็บ 4 ราย รายละ 5,000 บาท สมาคมแม่บ้านตำรวจ มอบเงินช่วยเหลือผู้เสียชีวิต 10,000 บาท ผู้ได้รับบาดเจ็บ รายละ 5,000 บาทเป็นอีกบทบาทของคนที่เป็น “ผู้นำหน่วย”.  "},
{"id": 301, "title": "ทำแล้ว-ทำอยู่-ทำต่อ", "highlight": "“ทำแล้ว-ทำอยู่-ทำต่อ” คือวาทะสำคัญของ พล.อ.ประยุทธ์ จันทร์โอชา ขณะที่นำคณะไปพบปะประชาชน ชาวจันทบุรี นายกรัฐมนตรีขอให้ประชาชนดูว่าทุกวันนี้ รัฐบาลได้ทำอะไรไปบ้าง และกำลังทำต่อให้ดีขึ้น มีรายงานข่าวว่า พล.อ.ประยุทธ์อาจใช้คำว่า “ทำแล้ว-ทำอยู่-ทำต่อ” เป็นคำขวัญหาเสียงเลือกตั้ง", "content": "ฟังดูคล้ายกับคำขวัญหาเสียงเลือกตั้งของพรรคกิจสังคม ซึ่งมี ม.ร.ว.คึกฤทธิ์ ปราโมช เป็นผู้นำ เมื่อปี 2522 เกือบ 50 ปีมาแล้ว ซึ่งพรรคกิจสังคมชนะท่วมท้น ภายใต้คำขวัญ “เราทำได้ ได้ทำแล้ว และจะทำต่อไป” ได้ ส.ส.เพิ่มขึ้นจาก 18 ที่นั่ง เมื่อปี 2517 พุ่งขึ้นเป็นเกือบ 100 ที่นั่ง ในอีกไม่กี่ปีแต่ไม่ได้เป็นแกนนำรัฐบาล เพราะขณะนั้นอยู่ใต้รัฐธรรมนูญ 2521 “ฉบับประชาธิปไตยครึ่งใบ” ที่ให้ ส.ว.จากการแต่งตั้งเป็นผู้ค้ำบัลลังก์ของรัฐบาลที่สืบทอดอำนาจจากคณะรัฐประหาร เหตุที่ชนะท่วมท้นเพราะนโยบายประชานิยม ที่พรรคกิจสังคมประกาศ “เงินผัน ประกันราคาพืชผล สร้างสภาตำบล คนจนรักษาฟรี” ขณะที่ ม.ร.ว.คึกฤทธิ์ เป็นนายก รัฐมนตรี หลังการเลือกตั้งเมื่อปี 2517เงินที่รัฐบาลแจกตำบลละ 2 แสนบาท เพื่อให้ประชาชนนำไปพัฒนาท้องถิ่น ตามที่เห็นควร ชาวบ้านทั่วไปเรียกว่า “เงินผันคึกฤทธิ์” ชาวอีสานเรียก ร.ม.ว.คึกฤทธิ์ว่า “พ่อใหญ่คึกฤทธิ์” เจ้าตำรับประชานิยม รัฐบาลต่อๆมาต่อยอดนโยบายประชานิยมให้เฟื่องฟูยิ่งขึ้น จากเงินผันตำบลละ 2 แสนบาท เป็นกองทุนหมู่บ้านละ 1 ล้านบาท รัฐบาลบางคณะประกาศให้เงินผัน เป็นโครงการสร้างงานในชนบท การประกันราคาพืชผลยังเป็นยอดนิยม นโยบายสร้างสภาตำบล พัฒนาเป็น อบต.ทั่วประเทศ ส่วน “คนจนรักษาฟรี” กลายเป็นบัตรทองพล.อ.ประยุทธ์อ้างว่าเกือบ 9 ปี ที่เป็นนายกรัฐมนตรี ได้สร้างคุณงามความดีให้ประเทศมากมาย ขณะนี้ก็ยังทำอยู่ และจะทำต่อไป แต่นักวิชาการและนักการเมืองฝ่ายค้านระบุว่า เป็น “ทศวรรษแห่งความสูญเปล่า” ประเทศถอยหลังทั้งด้านการเมือง ด้านเศรษฐกิจและสังคม ด้านการเมืองยังเป็นประชาธิป ไตยครึ่งใบด้านเศรษฐกิจเต็มไปด้วยหนี้สินล้นพ้น ทั้งหนี้ภาครัฐและหนี้ครัวเรือนภาคประชาชน สองพรรคของพี่น้อง 2 ป. แย่งกันอ้างผลงานการแจกบัตรสวัสดิการรัฐที่ชาวบ้านเรียก “บัตรคนจน” แต่รัฐบาลไม่ยอมรับว่าคนกว่า 20 ล้านที่ยื่นขอบัตรเป็นคนจน ซํ้าเติมด้วยปัญหาความเหลื่อมลํ้าที่พุ่งขึ้นเป็นระดับต้นๆของโลก."},
{"id": 298, "title": "นักร้องจิตอาสาระดมทุน หาเงินช่วยวัดโรงเรียน", "highlight": "แม้ว่าขณะนี้เศรษฐกิจอยู่ในช่วงตกต่ำ “คนไทย” ต้องพากันดิ้นรนทำมาหาเลี้ยงชีพเพื่อความอยู่รอดแต่กลับพบ “กลุ่มนักดนตรียักคิ้วจิตอาสา” ที่รวมตัวกันใช้ความสามารถออกเล่นดนตรีเปิดหมวกระดมทุนช่วยเหลือ “วัดพระบาทน้ำพุ” เพื่อใช้เวลาว่างให้เกิดประโยชน์ต่อผู้อื่นนั้น", "content": "เรื่องราวนี้เกิดขึ้นระหว่าง “ทีมข่าวสกู๊ป” ผ่านไปในห้างสรรพสินค้าเทสโก้โลตัส สาขาพัฒนาการ กทม. แล้วบังเอิญเจอ “เข้ม–มณฑล วงษ์ประดิษฐ์ นักร้องนำวงเย่ห์ (Yeah)” ที่แต่งกายด้วยชุดเงาะป่ากำลังนั่งร้องเพลงเปิดหมวกท่ามกลางความสนใจของผู้จับจ่ายซื้อของต่างแวะเวียนเข้ารับฟังเพลงบริจาคเงินกันอยู่เป็นระยะโดยมีกล่องรับบริจาคตั้งอยู่หน้าเวที “ติดป้ายข้อความว่าโครงการดนตรีจิตอาสาวัดพระบาทน้ำพุ ช่วยเหลือผู้ป่วย HIV เด็กกำพร้า และผู้ยากไร้” แล้วข้างกล่องนั้นยังพบป้ายบัตรประจำตัวจิตอาสาดนตรีเปิดหมวกออกโดยวัดพระบาทน้ำพุ และบัตรประจำตัวผู้แสดงความสามารถออกโดยกรมพัฒนาสังคมและสวัสดิการ ในระหว่างพักเล่นดนตรีนั้นได้มีโอกาสนั่งคุยกับ เข้ม–มณฑล เล่าให้ฟังว่า ปกติทำงานด้านบันเทิงไม่ว่าจะเป็นนักร้องนำวงเย่ห์ ดีเจรายการวิทยุ พิธีกรรายการช่อง 5 ช่อง NBT ช่องเคเบิลทีวี ส่วนใหญ่รับทำแบบฟรีแลนซ์แล้วเมื่อมีเวลาว่างมักออกมาร้องเพลงเปิดหมวกหารายได้ระดมทุนช่วยเหลือวัดพระบาทน้ำพุมานานกว่า 3 ปีหากย้อนดูก่อนนั้นตั้งแต่ปี 2556 ได้รวมตัวกันกับเพื่อน “จัดโครงการน้ำเพื่อน้อง” ภายใต้ชื่อกลุ่ม “นักดนตรียักคิ้วจิตอาสา” ระดมทุนร้องเพลงเปิดหมวกหารายได้จัดกิจกรรมเลี้ยงอาหารกลางวัน รวมถึงจัดหาชุดนักเรียน อุปกรณ์การเรียนการสอน อุปกรณ์กีฬา และของเล่นต่างๆเพื่อมอบให้โรงเรียนในถิ่นทุรกันดารตามชนบทนอกจากนี้ ยังมี “โครงการนักรบจิตอาสา” อันเป็นกิจกรรมมุ่งเน้นปรับปรุงภูมิทัศน์ในโรงเรียนให้เอื้อต่อการเรียนรู้ ทั้งยังปรับปรุงภูมิทัศน์วัดวาอาราม อย่างเช่น ซ่อมแซมสิ่งที่ชำรุดเสียหาย ตัดแต่งกิ่งไม้ ตัดหญ้า ทาสีกำแพง เพื่อทำนุบำรุงศาสนสถานให้สะอาดสวยงามรองรับสาธุชนมาทำบุญนั้นอย่างน้อยเดือนละ 1 ครั้งทว่า “เงินรายได้นำไปจัดกิจกรรมนั้น” ส่วนใหญ่มาจากการเล่นดนตรีเปิดหมวกรับบริจาคเงินตามสถานที่สาธารณะ ตลาดนัด ถนนคนเดิน “อันจะมีผู้ใจบุญบริจาคเฉลี่ยเดือนละ 1–2 หมื่นบาท” อีกส่วนเป็นเงินจาก “เพื่อนๆ กลุ่มยักคิ้วจิตอาสา” ที่ควักออกกันคนละเล็กคนละน้อย 200, 300, 500, 1,000 บาทแล้วเงินที่ลงขันนั้นจะถูกนำมาใช้จ่ายตั้งแต่การเลี้ยงอาหารกลางวัน จัดซื้ออุปกรณ์การเรียนการสอน รวมถึงซื้อขนม ตุ๊กตา และของเล่นต่างๆนำมามอบเป็นของขวัญให้เด็กๆได้เล่นเกมรับแจกของที่ระลึกในระหว่างออกค่ายนั้น “อันเป็นการเพิ่มสีสันความสนุกสนาน” สร้างรอยยิ้มให้เด็กผู้ด้อยโอกาสมีความสุขมากยิ่งขึ้นด้วยที่ผ่านมา “นักเรียนหลายแห่งตามชนบท” โดยเฉพาะเด็กที่บ้านยากจนบนพื้นที่สูงแทบไม่เคยมีโอกาสได้ “รับประทานอาหารอร่อย และไม่เคยมีตุ๊กตาเล่นเลยด้วยซ้ำ” ทำให้ครูประจำโรงเรียนต่างออกมาชื่นชมแสดงความขอบคุณ “กลุ่มจิตอาสาฯ” ที่เสียสละเวลามามอบสิ่งของให้แก่เด็กในถิ่นทุรกันดารนี้ ทั้งที่เรารู้สึกว่า “ไม่ได้ทำอะไรมากเพียงต้องการอยากร้องเพลง” เพื่อให้เกิดประโยชน์ต่อสังคมเท่านั้นแต่กลายเป็นว่า “สิ่งที่ทำนั้นเป็นความสุขอันยิ่งใหญ่มากกว่าเข้าวัดทำบุญ” จนปัจจุบันนี้ก็ยังมีนักเรียนหรือครูติดต่อมาพูดคุยกันผ่านเฟซบุ๊กอยู่ตลอด ทำให้เป็นภาพความประทับใจยากจะอธิบายเป็นคำพูดได้ส่วนหนึ่งอาจเป็นเพราะ “สมัยเด็กอยู่ในครอบครัวยากจนเหมือนกัน” แล้วเคยเรียนในโรงเรียนห่างไกลมาก่อน “ที่ไม่เคยได้รับความช่วยเหลือใดๆ” กลายเป็นเด็กขาดความพร้อมทักษะหลายด้าน ทำให้เรื่องนี้ถูกฝังในใจมาแต่เด็กแล้วตั้งใจว่า “มีโอกาสจะกลับมาแบ่งปัน” สร้างความสุขให้เด็กผู้ด้อยโอกาสมาจนถึงทุกวันนี้ถัดมาปลายปี 2563 “โควิด–19 ระบาดในประเทศไทย” รัฐบาลประกาศห้ามเดินทางข้ามจังหวัดแล้วช่วงนั้น “โรงเรียนหลายแห่งเปิดการเรียนแบบผ่านออนไลน์” ทำให้โครงการจิตอาสาฯต้องสะดุดลงก่อนมาเจอ “กลุ่มศิลปินจิตอาสาระดมทุนช่วยเหลือวัดพระบาทน้ำพุ จ.ลพบุรี” จึงอาสาเข้ามาร้องเพลงระดมทุนถึงทุกวันนี้ ด้วยการตระเวน “เล่นดนตรีเปิดหมวกรับบริจาคเงินจากผู้ใจบุญ” ตามตลาดสด ถนนคนเดินและห้างสรรพสินค้าอนุญาตให้ร้องเพลงได้นั้น เพื่อนำเงินไปช่วยเหลือผู้ป่วย HIV เด็กกำพร้า ผู้ยากไร้ ตลอดจนให้วัดพระบาทน้ำพุได้ใช้ประโยชน์ตามความจำเป็น ไม่ว่าจะเป็นค่าอาหาร ค่ายารักษาโรค ค่าบริหารจัดการภายในวัดต่างๆแต่ว่า “ผู้ที่จะเข้าเป็นอาสานั้นไม่ใช่เรื่องง่าย” เพราะต้องผ่านการคัดกรอง ตรวจสอบประวัติ แล้ววัดพระบาทน้ำพุจะจัดอบรมชี้แจงข้อปฏิบัติต่างๆ ออกใบอนุญาตรับรองให้ “ถ้าจิตอาสาฯคนใดฝ่าฝืนทำผิดข้อปฏิบัติต้องถูกยึดใบอนุญาตทันที” ทำให้ไม่สามารถร้องเพลงเปิดหมวกรับบริจาคได้อีกต่อไปต่อมาไม่นานมีโอกาสเข้าไป “ร้องเพลงเปิดหมวกในห้างโลตัสฯ สาขา รังสิต–นครนายก” ปรากฏว่าได้รับความสนใจจากประชาชนอย่างล้นหลาม “มีการถ่ายภาพแชร์ผ่านโซเชียลฯ” กลายเป็นกระแสอย่างกว้างขวางเพิ่มมากขึ้นรวดเร็วจน “ผู้จัดการห้างโลตัสฯ สาขาอื่น” ติดต่อชักชวนให้ไปเล่นดนตรีไม่ขาดสาย เพื่อเป็นการสร้างสีสันความบันเทิงแห่งเสียงเพลงต้อนรับลูกค้าเข้ามาใช้บริการกันนั้น จนตอนนี้ต้องสลับหมุนเวียนกันไปร้องเพลงหลายพื้นที่แต่ทุกครั้งมักมี “ประชาชน” แวะเวียนมาบริจาคเงินทำบุญกันตลอดเสมอเท่าที่สังเกตผู้บริจาคนั้นแบ่งเป็น 2 กลุ่ม คือ 1.ผู้ศรัทธาหลวงพ่ออลงกต ติกขปัญโญ เจ้าอาวาสวัดพระบาทน้ำพุ เมื่อเห็นป้ายจะเข้ามาร่วมทำบุญทันที 2.ผู้ชื่นชอบเสียงดนตรีหากเพลงถูกใจมักมายืนฟังค่อยบริจาค “ส่วนรายได้เฉลี่ยอยู่ที่ 2,000–6,000 บาท/ครั้ง” แล้วจะโอนเข้าบัญชีวัดพระบาทน้ำพุวันต่อวันจริงๆแล้ว “ร้องเพลงเปิดหมวกช่วยเหลือวัดพระบาทน้ำพุ หรือช่วยนักเรียนถิ่นทุรกันดาร” บรรยากาศความสนุกไม่ต่างกันมาก เพราะเรามีความสุขทุกครั้งที่ได้ใช้ความสามารถขับร้องเพลงหาเงินรายได้ที่ “นักท่องเที่ยวและผู้มีน้ำใจ” มอบให้เป็นสะพานบุญส่งต่อผู้ด้อยโอกาส หรือผู้เดือดร้อนสามารถบรรเทาทุกข์นั้นได้แม้ตอนนี้หันมาทำ “ดนตรีจิตอาสาช่วยเหลือวัดพระบาทน้ำพุ” แต่ว่ากิจกรรมที่เคยทำกันมาก่อนหน้านี้อย่าง “โครงการน้ำเพื่อน้อง หรือนักรบจิตอาสา” ก็ยังคงขับเคลื่อนสานต่อจัดกิจกรรมเช่นเดิมเพียงแต่ความถี่การออกทำกิจกรรมอาจจะ 3 เดือนครั้ง ล่าสุดก็เพิ่งร้องเพลงเปิดหมวกนำเงินไปช่วยมูลนิธิราชาวดีหญิงตอกย้ำจุดยืนว่า “ถ้ามีแรงจะขอทำงานจิตอาสาเป็นสะพานบุญช่วยเหลือสังคมเรื่อยๆ” เพราะรู้สึกทำแล้วมีความสุขกำลังสนุกกับการเล่นดนตรีหารายได้ไปแบ่งปันเด็กผู้ด้อยโอกาสที่ทำมานานกว่า 10 ปีนั้นสิ่งที่อยากสะท้อนคือ “เด็กเปรียบเสมือนผ้าขาว” ถ้าได้อยู่แวดล้อมที่มีแต่ความสุขย่อมทำให้พวกเขาเติบโตเป็นคนดีในสังคมเสมอ แต่ปัจจุบันนี้กลับยังมีโรงเรียนหลายแห่งตั้งอยู่พื้นที่ทุรกันดาร “ขาดการสนับสนุนทางการศึกษามากมาย” ทำให้เด็กเรียนดีต้องขาดแคลนทุนทรัพย์จนไม่มีโอกาสก้าวข้ามไปสู่ชีวิตที่ดีได้ด้วยซ้ำฉะนั้น ตอกย้ำสิ่งที่อยากเห็น “เด็กไทยมีความสุข” แม้การร้องเพลงเปิดหมวกระดมทุนช่วยเด็กผู้ยากไร้ที่ทำอยู่นี้อาจไม่สามารถเปลี่ยนชีวิตให้ได้ทั้งหมด แต่อย่างน้อยก็ทำให้เด็กเหล่านี้มีโอกาสรับประทานอาหารดี อร่อยมีของขวัญกลับบ้าน “สร้างความสุข 1–2 ชั่วโมง” แต่นี่อาจเป็นจุดเริ่มต้นให้เขารู้จักแบ่งปันความสุขต่อคนอื่นก็ได้ทิ้งท้ายขอฝากไว้ “ผู้ใดมีโอกาสเจอจิตอาสาเปิดหมวกระดมทุนช่วยเหลือวัดพระบาทน้ำพุ” อย่าลืมแวะเยี่ยมเยียนร่วมทำบุญตามกำลังกัน เพื่อเติมพลังให้คนคิดดี–ทำดีได้มีกำลังใจทำสิ่งดีๆกันต่อไป."},
{"id": 297, "title": "ไปเชียร์นักกอล์ฟสาวไทย LPGA", "highlight": "วันเสาร์สบายๆวันนี้ผมชวนท่านผู้อ่านไปเชียร์ โปรกอล์ฟสาวไทย 11 คน ที่เข้าร่วมแข่งขันในรายการ Honda LPGA Thailand 2023 ในวันเสาร์อาทิตย์นี้อีกสองวัน ณ สนามกอล์ฟ สยาม คันทรี คลับ โอลด์คอร์ส เมืองพัทยา ซึ่งจัดการแข่งขันมาเป็นปีที่ 16 แล้ว โดยมี ฮอนด้า ออโตโมบิล (ประเทศไทย) เป็นสปอนเซอร์ใหญ่ ช่วยส่งเสริมการท่องเที่ยวและสร้างชื่อเสียงให้กับประเทศไทยไปทั่วโลก เพราะการแข่งขันแต่ละปีจะมีการถ่ายทอดสดไปทั่วโลกกว่า 100 ประเทศ มีผู้ชมทั่วโลกที่เป็นแฟนกอล์ฟหลายร้อยล้านคน", "content": "แต่น่าเสียดายที่ กระทรวงการท่องเที่ยวฯมีส่วนร่วมน้อยมาก โดยเฉพาะ เมืองพัทยา สถานที่จัดการแข่งขัน ทั้งที่ เป็นอีเวนต์ใหญ่ระดับโลก ได้มาโดยไม่ต้องใช้เงินประมูล แค่ช่วยทำให้มีสีสันสร้างความคึกคัก ทัวร์นาเมนต์นี้จะดึงดูดนักท่องเที่ยวทั่วโลก ได้อีกมากทีเดียวการแข่งขัน ฮอนด้า แอลพีจีเอ ไทยแลนด์ 2023 ในปีนี้ มีนักกอล์ฟสาวเข้าร่วมวงสวิง 72 คน ชิงเงินรางวัล 1.7 ล้านดอลลาร์สหรัฐฯ ราว 60 ล้านบาท ผู้ชนะได้เงินรางวัล 255,000 ดอลลาร์ ราว 8.8 ล้านบาท มีนักกอล์ฟอาชีพระดับโลกเข้าร่วมแข่งขัน 60 คน นักกอล์ฟสาวไทย 11 คน ควอลิฟายเข้ามา 1 คนคือ ซิม-ณัฐกฤตา วงศ์ทวีลาภ แชมป์รายการ Honda LPGA Thailand 2023 National Qualifiers เป็นรายการแข่งขันที่ช่วยสร้างนักกอล์ฟอาชีพรุ่นใหม่ให้กับวงการกอล์ฟหญิงไทยที่กำลังรุ่ง โดยมี โปรจีน-อาฒยา ฐิติกุล นักกอล์ฟสาววัย 19 ที่เพิ่งฉลองวันเกิดปีที่ 20 ไม่กี่วันก่อน สามารถก้าวขึ้นเป็นมือ 1 ของโลกปีที่แล้วหลังเทิร์นโปรปีแรก คว้าเงินรางวัลไปมากมาย ปัจจุบันอยู่ในอันดับ 4 โลกนักกอล์ฟระดับท็อป 10 ของโลก เข้าร่วมแข่งขัน 9 คน มี ลิเดีย โค มืออันดับ 1 เนลลี คอร์ดา อันดับ 2 มินจี ลี อันดับ 3 อาฒยา ฐิติกุล อันดับ 4 จิน ยัง โค อันดับ 5 บรู๊ค แฮนเดอร์สัน อันดับ 7 อินจี ชุน อันดับ 8 ฮาย-โจ คิม อันดับ 9 นาสะ ฮาตาโอกะ อันดับ 10 ยกเว้น เล็กซี ธอมป์สัน อันดับ 6 ที่ไม่ได้มาร่วมแข่งขัน ปีนี้ โปรจีน-อาฒยา บอกว่า ได้ปรับ วงสวิงใหม่และเปลี่ยนไดร์เวอร์ใหม่ ก็หวังว่าโปรจีนจะสามารถทำผลงานได้ยอดเยี่ยมเหมือนปีที่ผ่านมา เห็นรายชื่อโปรสาวในปีนี้แล้วต้องบอกว่าสนุกกว่าทุกปีแน่นอน หลายคนพกดีกรีแชมป์เมเจอร์และรายการใหญ่ ติดตัวมาการแข่งขัน ฮอนด้า แอลพีจีเอ ไทยแลนด์ ทุกปี คุณพิทักษ์ พฤทธิสาริกร ประธานคณะกรรมการ ฮอนด้า ออโตโมบิล (ประเทศไทย) จำกัด จะเชิญสปอนเซอร์และแขกวีไอพีเข้าร่วมแข่งรายการ Pro-Am กับโปรที่เข้าร่วมการแข่งขันก่อนวันแข่งจริง เพื่อเป็นการอุ่นเครื่องและให้โปรได้ซ้อมกับสนามแข่งขันจริง แต่ละก๊วนจะได้เล่นกับโปร 2 คน ครบ 9 หลุมก็เปลี่ยนโปร ปีนี้ผมได้กลับมาเล่นกับโปรสาวเกาหลีนิสัยดี In Gee Chun อีกครั้งในรอบ 9 หลุมแรก และเล่นกับ Gaby Lopez โปรสาวเม็กซิกันในรอบ 9 หลุมหลังอินจี ชุน แรงกิ้งในแอลพีจีเอทัวร์ล่าสุดอยู่ อันดับ 8 ของโลก เธอเพิ่งชนะรายการเมเจอร์ Women’s PGA Championship 2022 เมื่อเดือนมิถุนายนปีที่แล้ว ปีที่แล้วอินจีสดใสรื่นเริงมาก แต่ปีนี้ใบหน้าเธอดูเศร้าไปนิด ไม่สดใสรื่นเริงเหมือนปีก่อน วงสวิงก็ยังสวยงามเหมือนเดิม แต่ดูจะขาดพลังไปนิด ทำให้ไดร์ฟได้ไม่ไกลมากขึ้นช็อตสองจะไกลไปหน่อย พาร์ 5 ไม่สามารถทำ 2 ออนได้ เหล็กก็ไม่คมเหมือนเดิม ผลการแข่งขันรอบแรก 1 อันเดอร์ รอบ 9 หลุมหลัง ผมเล่นกับโปรสาวเม็กซิกัน Gaby Lopez มืออันดับ 34 โลก เป็นคนคุยสนุก ไม่ซีเรียส วงสวิงทรงพลังมากทำให้ไดร์ฟได้ไกลและขึ้นช็อตสองด้วยเหล็กที่สั้นกว่าอินจีHonda LPGA Thailand 2023 ปีนี้ กลับมาจัดแข่งในรูปแบบปกติ เปิดรับแฟนกอล์ฟอย่างเต็มที่ ใครสนใจไปสัมผัสความงามของสนาม ชมวงสวิงอันสวยงามของนักกอล์ฟสาว 72 คนอย่างใกล้ชิด ได้อินกับบรรยากาศการแข่งขันกอล์ฟระดับโลกจริงๆ ก็ต้องไปชมที่สนามครับ รอบวันเสาร์อาทิตย์ถือว่าเบียดกันเข้าโค้งสุดท้าย บรรยากาศจะสนุกกว่าสองวันแรก นักกอล์ฟเร่งทำสกอร์ ผู้ชมได้ลุ้นกันทุกช็อต ดูกอล์ฟมันสนุกตรงนี้เอง.“ลม เปลี่ยนทิศ”"},
{"id": 296, "title": "เรื่องเล็กแต่อันตรายชาวบ้าน", "highlight": "ขึ้นชื่อว่า “โจร” พฤติกรรมมันก็โจรวันยังค่ำ มนุษย์ประเภทนี้ ไม่สนใจว่าใครจะเดือดร้อน ตัวเองได้ประโยชน์เป็นพอ?", "content": "ครั้งนี้ชาวบ้านย่านถนนสวนผัก ถนนทวีวัฒนา-กาญจนาภิเษก ถนนพุทธมณฑลสาย 3 ถนนเลียบคลองทวีวัฒนา และถนนบางแวก กำลังเดือดร้อนเพราะช่วง 2–3 สัปดาห์ที่ผ่านมา มีโจรอาละวาดลักฝาท่อระบายน้ำเหล็กจากบริเวณทางเท้า และบนพื้นผิวถนนไปกว่า 30 ฝา!สร้างความเดือดร้อนให้ชาวบ้านผู้ใช้ทางเท้า ปะเหมาะเคราะห์ร้ายกลางค่ำกลางคืน หรือแม้แต่ช่วงกลางวัน ถ้าไม่สังเกตระวังอาจตกท่อได้รับบาดเจ็บ?ยิ่งฝาท่อเหล็กปิดท่อระบายน้ำบนถนนยิ่งแล้วใหญ่ ถ้ารถใหญ่ไม่เห็น ล้อตกลงไปอาจทำให้เกิดอุบัติเหตุจนเจ็บตัวหรือรถพังเสียหายไม่ต้องคิดถึงรถ จยย. ถ้าเผลอขี่ไปเจอท่อระบายน้ำไม่มีฝา ตกลงไปอาจทำให้บาดเจ็บหนัก หรือถ้าขี่มาด้วยความเร็ว อาจถึงกับเสียชีวิต!เรื่องนี้สำนักงานเขตทวีวัฒนาแก้ปัญหาเฉพาะด้วยการให้เจ้าหน้าที่นำไม้มาตีปิดฝาท่อที่หายไปไว้ก่อน ต้องรอเบิกจ่ายตามระบบราชการ กว่าจะได้ของใหม่มาอีกพักใหญ่ทนไม่ไหว เก็บหลักฐานกล้องซีซีทีวีและสอบถามชาวบ้านที่เห็นเหตุการณ์พบว่า คนร้ายเป็นชายขับรถกระบะอีซูซุ ดีแมคซ์ สีดำ จำหมายเลขทะเบียนไม่ได้ มางัดเอาฝาท่อระบายน้ำเหล็กเส้นผ่าศูนย์กลาง 86 ซม.น้ำหนักราว 70-80 กก.ไป ตามภาพหลักฐานของกล้องวงจรปิด เห็นทะเบียนรถชัดเจน!อยากให้ ตำรวจ สน.ธรรมศาลา ช่วยเร่งติดตามคนร้ายมาดำเนินคดี เพราะปล่อยไปชาวบ้านท่าจะลำบาก เพราะกำลังย่ามใจก่อเหตุมาแล้วเกือบเดือน ตำรวจยังไม่สนใจ?อย่าเห็นความเดือดร้อนของชาวบ้านเป็นเรื่องเล็ก...สหบาท"},
{"id": 294, "title": "ทรงอย่างแบด", "highlight": "หลังโดนฟ้องคดีอื้อฉาวล่วงละเมิดทางเพศผู้เยาว์ “เจ้าชายแอนดรูว์” ดยุกแห่งยอร์ก ก็เผชิญวิบากกรรมไม่จบไม่สิ้น นอกจากจะถูกถอดยศทหาร, สั่งงดปฏิบัติพระกรณียกิจ, ยุติบทบาทองค์อุปถัมภ์การกุศลต่างๆ และต้องหาเงินมากกว่า 12 ล้านปอนด์ มาจ่ายให้ผู้เสียหายโดนล่วงละเมิดทางเพศ เพื่อระงับข้อพิพาทนอกศาล ล่าสุด อาจต้องเป็นคนไร้บ้านระเห็จออกจากวัง เพราะถูกพระเชษฐา “กษัตริย์ชาร์ลส์ที่สาม” สั่งตัดเงินอุดหนุนประจำปี", "content": "ความเคลื่อนไหวดังกล่าวของ “กษัตริย์ชาร์ลส์ที่สาม” เป็นส่วนหนึ่งในความพยายามที่จะเปลี่ยนแปลงสถาบันกษัตริย์ให้มีขนาดเล็กลง โดยตัดลดจำนวนพระราชวงศ์ที่ทรงงานอย่างเป็นทางการ ซึ่งรัฐบาลต้องถวายความดูแลเรื่องงบประมาณให้เหลือเพียงผู้มีความสำคัญต่อการสืบสันตติวงศ์เท่านั้นหนังสือพิมพ์เดลีเมล์เปิดประเด็นเป็นเจ้าแรกว่า “เจ้าชายแอนดรูว์” กำลังอยู่ในสภาพหนูติดจั่น แอบเปรยๆกับเพื่อนฝูงว่า เร็วๆนี้อาจต้องเก็บกระเป๋าย้ายออกจากพระตำหนัก “รอยัล ลอดจ์” ในเขตพระราชวังวินด์เซอร์ หากพระเชษฐา “กษัตริย์ ชาร์ลส์ที่สาม” ทรงตัดเงินอุดหนุนประจำปี 249,000 ปอนด์ เพราะไม่รู้จะทรงนำเงินจากไหนมาจ่ายค่าบำรุงรักษาพระตำหนักขนาด 30 ห้อง บนพื้นที่กว่า 98 เอเคอร์ ซึ่งพระองค์และครอบครัวประทับมานานกว่า 20 ปี นับตั้งแต่เจ้าของเดิมคือ “ควีนมัม” เสด็จสวรรคต นี่ยังไม่นับรวมค่าจ้างพนักงานและค่าใช้จ่ายด้านการรักษาความปลอดภัย ปัจจุบัน “เจ้าชายแอนดรูว์” ทรงมีรายได้หลักมาจากเงินบำนาญกองทัพเรือและเงินอุดหนุนประจำปีจากสำนักงานจัดการลงทุนทรัพย์สินส่วนพระองค์ของสมเด็จพระราชินีนาถเอลิซาเบธที่สอง ถามว่าราชวงศ์อังกฤษได้เงินจากทางไหนบ้าง หลักๆมาจาก “เงินปีส่วนพระมหากษัตริย์” (Sovereign Grant) ที่พระประมุขทรงได้รับการถวายจากรัฐบาลปีละประมาณ 85.9 ล้านปอนด์ คิดจาก 15% ของผลกำไรจากการบริหารงานของสำนักงานทรัพย์สินส่วนพระมหากษัตริย์ (Crown Estate) เพื่อใช้สำหรับการปฏิบัติพระกรณียกิจทางการต่างๆของสมาชิกราชวงศ์ ตลอดจนค่าบำรุงรักษาพระราชวังที่ประทับต่างๆ ขณะเดียวกันกษัตริย์อังกฤษยังมีรายได้ส่วนพระองค์จากพระคลังข้างที่ (Privy Purse) อันเป็นดอกผลจากการบริหารงานของสำนักงานจัดการลงทุนทรัพย์สินส่วนพระองค์แห่งแลงคาสเตอร์ (Duchy of Lancaster) ซึ่งครอบครองที่ดินกว่า 18,000 เฮกเตอร์ รวมถึงพื้นที่ในมณฑลแลงคาสเตอร์ ยอร์กเชียร์ และอสังหาริมทรัพย์ใจกลางกรุงลอนดอน ทว่า ระยะหลังทำกำไรเพียง 20 กว่าล้านปอนด์ สำหรับรายได้เสริมจากทรัพย์สินส่วนพระองค์อื่นๆ ก็มี อาทิ พระตำหนักซานดริงแฮมและพระตำหนักบัลมอรัล โดย “ควีนเอลิซาเบธที่สอง” ทรงสมัครใจจ่ายภาษีจากรายได้ส่วนพระองค์ และรายได้จากดัชชีออฟแลงคาสเตอร์ โชคดีที่ค่าใช้จ่ายด้านการรักษาความปลอดภัยแยกต่างหากให้สำนักงานตำรวจนครบาลเป็นผู้รับผิดชอบเมื่อถึงยุคผลัดใบของ “กษัตริย์ชาร์ลส์ที่สาม” การรัดเข็มขัดและปฏิรูปราชวงศ์ขนานใหญ่จึงเกิดขึ้น เพราะทรงตระหนักดีว่าทรัพย์สินส่วนพระมหากษัตริย์ไม่ใช่พระราชทรัพย์ส่วนพระองค์ แต่เป็นของพระมหากษัตริย์ที่ทรงครองราชย์ชั่วขณะนั้น ซึ่งแปลว่าทรงไม่สามารถขายทรัพย์สินส่วนพระมหากษัตริย์เพื่อนำเงินไปเก็บไว้เป็นการส่วนพระองค์ ฉะนั้น การจะอุ้มพระราชวงศ์ชั้นสูงที่เป็นจุดอ่อนของสถาบันอย่าง “เจ้าชายแอนดรูว์” โดยไม่ฟังเสียงประชาชนจึงไม่คุ้มที่จะแลกกับการบั่นทอนเสถียรภาพของราชบัลลังก์กระนั้น แหล่งข่าวใกล้ชิดพระราชวงศ์เปิดเผยกับสื่อเทเลกราฟว่า “กษัตริย์ชาร์ลส์ที่สาม” ทรงยืนกรานว่าจะไม่ปล่อยให้พระอนุชาต้องเป็นคนไร้บ้านหรือถังแตกแน่นอน เพราะอันที่จริงก็ทรงช่วย “เจ้าชายแอนดรูว์” ไว้หลายครั้ง รวมถึงทรงออกค่าใช้จ่ายด้านการรักษาความปลอดภัยให้พระอนุชาหลังถูกถอดยศทหาร ย้อนไปสมัยควีนเอลิซาเบธที่สองยังมีพระชนม์ชีพก็ทรงควักพระราชทรัพย์ส่วนพระองค์เพื่อจุนเจือพระราชโอรสองค์รองมาอย่างต่อเนื่อง ร่ำลือกันว่าทรงออกค่าใช้จ่ายหลายล้านปอนด์ในการต่อสู้คดีล่วงละเมิดทางเพศ เพื่อรักษาหน้าราชวงศ์อังกฤษ.มิสแซฟไฟร์"},
{"id": 293, "title": "อย่าหาทำ", "highlight": "นางกนกวรรณ วิลาวัลย์ รมช.ศึกษาฯ พรรคภูมิใจไทย กลายเป็นรัฐมนตรีรายสุดท้ายที่ถูกศาลฎีกาเช็กบิลก่อนหมดอายุรัฐบาล", "content": "ต้องหลุดจากตำแหน่งรัฐมนตรี ถูกห้ามลงสมัครเลือกตั้ง ห้ามดำรงตำแหน่งทางการเมือง และเพิกถอนสิทธิเลือกตั้งอีก 10 ปี!!เนื่องจาก นางกนกวรรณ ถูก ป.ป.ช.กล่าวหาว่า รุกพื้นที่อุทยานแห่งชาติเขาใหญ่จำนวนกว่า 30 ไร่ โดยมิชอบด้วยกฎหมาย แล้วนำไปออกเป็นโฉนดที่ดินส่วนตัวฝ่าย นางกนกวรรณ อ้างว่า ที่ดินดังกล่าวเมื่อ 33 ปีที่ผ่านมา บิดาของเธอได้ซื้อต่อจาก “นายทิว มะลิทอง” ซึ่งเป็นผู้ครอบครองทำประโยชน์เดิมจากนั้นจึงได้ขอออกโฉนดที่ดินเพื่อครอบครองทำประโยชน์ด้านเกษตรกรรมแต่ปรากฏในชั้นไต่สวนคดีว่า “นายทิว มะลิทอง” ที่ระบุว่าเป็นผู้ขายที่ดินต่อให้บิดาท่านรัฐมนตรีไม่มีตัวตนอยู่จริง!!ประกอบกับหลักฐานภาพถ่ายทางอากาศตั้งแต่ปี 2496 ปี 2510 ปี 2532 ปี 2546 และปี 2563 พบว่า สภาพที่ดินอยู่ในเขตอุทยานแห่งชาติเขาใหญ่ มีสภาพเป็นป่ารกทึบ ไม่พบหลักฐานว่ามีการทำประโยชน์แต่อย่างใดจึงเป็นการครอบครองที่ดินอุทยานแห่งชาติโดยมิชอบ เข้าข่ายฝ่าฝืนมาตรฐานจริยธรรมผู้ดำรงตำแหน่งการเมืองอย่างร้ายแรงสุดท้าย...โฉนดที่ดิน 30 ไร่ที่ออกทับพื้นที่อุทยานแห่งชาติเขาใหญ่ก็ต้องถูกยึดคืนกลับไปเป็นสมบัติของชาติอย่างเดิม!!“แม่ลูกจันทร์” เชื่อว่า ถ้า “นางกนกวรรณ วิลาวัลย์” ไม่ได้ดำรงตำแหน่งรัฐมนตรี เธออาจยังครอบครองที่ดิน 30 ไร่ ทับเขตอุทยานแห่งชาติเขาใหญ่ต่อไปอย่างสบายอุรา การเป็นรัฐมนตรีจึงเป็นทุกขลาภด้วยประการฉะนี้แล“แม่ลูกจันทร์” สรุปว่า การใช้อิทธิพลบุกรุกป่าไม้อุทยานแห่งชาติไป ออกโฉนดเป็นที่ดินส่วนตัวสามารถพิสูจน์ความจริงได้ด้วยหลักฐานภาพถ่ายทางอากาศและภาพถ่ายดาวเทียมย้อนหลังได้นานถึง 50 ปี!!ถ้ารัฐบาลมุ่งมั่นปราบปรามนายทุนอิทธิพลรุกป่าไม้อุทยานแห่งชาติอย่างตรงไปตรงมา แค่เอาหลักฐานภาพถ่ายทางอากาศมาเทียบกับสภาพที่ดินปัจจุบันก็เสร็จแหงแซะทุกรายรัฐบาลนายกฯลุงตู่ตอนเข้ามาใหม่ๆประกาศนโยบายทวงคืนผืนป่าสุดลิ่มทิ่มประตูแต่สุดท้าย...ก็บัวแล้งน้ำตามฟอร์มแถมล่าสุด...มีข่าวว่ารัฐบาลจะเพิกถอนพื้นที่แนวเขตอุทยานแห่งชาติทับลาน อำเภอวังน้ำเขียวและอำเภอนาดี จังหวัดปราจีนบุรี ซึ่งจะทำให้เนื้อที่อุทยานแห่งชาติทับลานซึ่งขึ้นทะเบียนเป็นมรดกโลกหดหายไปถึง 2 แสนไร่ข้อสำคัญ การเพิกถอนแนวเขตอุทยานแห่งชาติทับลานให้เล็กลงไป 2 แสนไร่ ส่งผลให้บรรดานายทุนอิทธิพลเจ้าของรีสอร์ต โรงแรมหรู และบ้านพักตากอากาศ ส่วนตัวกว่า 400 แห่ง ที่ถูกจับกุมดำเนินคดีฐานบุกรุกป่าหลุดพ้นความผิดและได้ครอบครองที่ดิน 2 แสนไร่ (ซึ่งเคยเป็นเขตอุทยานแห่งชาติ) กันอย่างสบายแฮอ้าว...หาเรื่องให้ทัวร์ลงซะแล้วลุง!!“แม่ลูกจันทร์” "},
{"id": 291, "title": "จะไปต่อหรือพอแค่นี้ดี", "highlight": "นิด้าโพลสำรวจความเห็นของชาวบ้านแยกเป็นจังหวัดยุทธศาสตร์ของแต่ละพรรคการเมือง ไม่ว่าจะเป็นนครศรีธรรมราช หรือ ชลบุรี ที่ส่วนใหญ่จะเป็นนักการเมืองเจ้าของพื้นที่ และค่อนข้างจะ มี ส.ส.บ้านใหญ่ ผูกขาดอยู่แล้ว ทั้ง 2 จังหวัดที่ออกมาเป็นการนำร่อง ซึ่งก็ต้องยอมรับว่า นิด้าโพล เป็นโพลการเมืองที่ค่อนข้างจะมีความแม่นตรง มากสำนักหนึ่ง ที่เคยฟันธงการเลือกตั้งผู้ว่าฯ กทม. มาแล้ว", "content": "ชื่อของแคนดิเดตนายกฯคนต่อไป อันดับ 1-5 แพทองธาร ชินวัตร มาคนเดียว รองลงมา พล.อ.ประยุทธ์ จันทร์โอชา, พิธา ลิ้มเจริญรัตน์ คะแนนนิยมใกล้เคียงกันชนิดหายใจรดต้นคอ ที่ยังไม่ตัดสินใจว่าจะเลือกใครก็ยังเยอะอยู่ พล.ต.อ.เสรีพิศุทธ์ เตมียเวส หัวหน้าพรรคเสรีรวมไทย ยังเสมอต้นเสมอปลาย อยู่ในอันดับ 5-6 ประมาณนี้ ซึ่งจะเป็นดัชนีชี้วัดว่าคนกลุ่มนี้ก็คือกลุ่มคนที่ไม่เอา พล.อ.ประยุทธ์ ชัดเจน ที่เหลือก็จะเป็น คุณหญิง สุดารัตน์ เกยุราพันธุ์ ไทยสร้างไทย อนุทิน ชาญวีรกูล ภูมิใจไทย กรณ์ จาติกวณิช ชาติพัฒนากล้า นพ.ชลน่าน ศรีแก้ว เพื่อไทย พล.อ.ประวิตร วงษ์สุวรรณ พลังประชารัฐ จุรินทร์ ลักษณวิศิษฏ์ ประชาธิปัตย์พรรคการเมืองไม่ว่าจะเป็นภาคไหน เพื่อไทย ก็นอนมาทั้งพรรคและแบบเขต ทิ้งพรรคคู่แข่งไม่เห็นฝุ่น ตามด้วยก้าวไกล พลังประชารัฐ ประชาธิปัตย์ ภูมิใจไทย รวมไทยสร้างชาติ ที่ตั้งเป็นข้อสังเกตคือ พื้นที่ของก้าวไกลขยายมากขึ้น ฐานสมาชิกมากขึ้น แต่ยังเป็นรองเพื่อไทย จึงต้องอาศัยคะแนนพรรคเป็นหลัก การจะได้ ส.ส.มากหรือน้อยจึงขึ้นอยู่กับการเอาชนะพรรคเพื่อไทยในระบบเขตได้หรือไม่บวกกับการแข่งขันใน ระบบแบ่งเขต ค่อนข้างจะรุนแรง แต่ละพรรคทุ่มเทดูดตัวผู้สมัคร ระดับ 5 ดาวลงแข่งขัน เพราะฉะนั้น คะแนนจะถูกเฉลี่ยไปยังผู้สมัครของแต่ละพรรค มากกว่าจะเทไปยังพรรคใดพรรคหนึ่ง โดยเฉพาะการแพ้ชนะกันด้วยคะแนนที่ต่างกันไม่มากนักความที่ไม่สัมพันธ์ และสมดุลกันก็คือ จำนวน ส.ส.กับว่าที่นายกฯ คนต่อไป นาทีนี้ชื่อของ แพทองธาร ชินวัตร คือว่าที่นายกฯคนต่อไป แต่จนบัดนี้ พรรคเพื่อไทย ยังไม่ประกาศแคนดิเดตนายกฯของพรรคออกมาชัดเจนเหมือนพรรครวมไทยสร้างชาติ พรรคพลังประชารัฐ หรือพรรคภูมิใจไทย ที่จะส่งเพียงคนเดียวเท่านั้นและถ้าไม่ใช่แพทองธารแล้วจะเป็นใคร ถึงแพทองธารประกาศบนเวทีว่าพร้อมที่จะเป็นนายกฯคนต่อไปถ้าแลนด์สไลด์ ไม่ยกให้ใครแน่นอน แต่ถ้าไม่แลนด์สไลด์ หมายถึงไม่ได้ถึง 250 เสียง จะมีทางออกอื่นไว้หรือไม่เป็นที่รู้กันอยู่ว่า ทั้ง พล.อ.ประยุทธ์ และ พล.อ.ประวิตร ได้นั่งร้านจาก ส.ว. 250 เสียงในสภาแน่นอน จึงมีการนำจำนวน ส.ว. 250 ไปคำนวณกับพรรคเสียงข้างมากในขั้วรัฐบาลที่ รวมกันมาให้ได้เกิน 125 เสียง แค่เสียงเดียวเมื่อไปรวมกับ ส.ว.ในสภา ก็มีโอกาสเป็นนายกฯร้อยเปอร์เซ็นต์แล้วภูมิใจไทย พลังประชารัฐ ประชาธิปัตย์ ชาติไทยพัฒนา และ รวมไทยสร้างชาติ ไปรวมกับพรรคเล็กพรรคน้อยก็มีโอกาส ที่จะมาจับมือกันตั้งรัฐบาลได้อีกรอบ ปัญหาอยู่ที่ว่า จะเป็นรัฐบาลเสียงปริ่มน้ำไปได้แค่ไหนใครจะได้เป็นนายกฯ.หมัดเหล็กmudlek@thairath.co.th "},
{"id": 283, "title": "Jackery 1500 Pro เครื่องกำเนิดไฟฟ้าพลังงานแสงอาทิตย์แบบพกพา", "highlight": "Jackery 1500 Pro เครื่องกำเนิดไฟฟ้าพลังงานแสงอาทิตย์แบบพกพา ด้วยเทคโนโลยีของบริษัทจะแปลงพลังงานแสงอาทิตย์ที่แผงโซลาร์เป็นไฟฟ้า และเก็บไว้ใช้ในภายหลัง ด้วยการชาร์จพลังงานแสงอาทิตย์ 2 ชั่วโมง รองรับอินพุตพลังงานแสงอาทิตย์สูงสุด 1400W กำลังไฟ 1800W ชาร์จอุปกรณ์ได้ 8 เครื่อง สามารถชาร์จอุปกรณ์ในครัวเรือนและแก็ด เจ็ตทั้งหมดได้อย่างรวดเร็ว น้ำหนักที่เบาเพียง 37.4 ปอนด์ ราคา 2,099 ดอลลาร์สหรัฐฯ.", "content": " หูฟังไร้สาย Beats Fit Pro ของค่ายแอปเปิลได้เพิ่มสีใหม่อีก 3 สี ได้แก่ สีชมพูคอรัล สีเหลืองโวลต์ และสีน้ำเงินไทดัล สำหรับรุ่นที่เน้นการออกกำลังกาย หลังจากเปิดตัวเมื่อ 2 ปีที่ผ่านมา รองรับ Siri แบบแฮนด์ฟรี Adaptive EQ, ระบบเสียงรอบทิศทางและการจับคู่อย่างรวดเร็วประสิทธิภาพการตัดเสียงรบกวนที่หนักแน่นและเสียงเบสที่หนักแน่น แต่ไม่มีการชาร์จแบบไร้สาย วางจำหน่ายในราคา 200 ดอลลาร์สหรัฐฯ.Snappy Lock อุปกรณ์ล็อกอัตโนมัติใช้ได้กับสมาร์ทโฟน กล้องแอ็กชัน และแท็บเล็ต นำเสนอวิธีการใช้อุปกรณ์ของคุณให้ง่ายยิ่งขึ้นและดียิ่งขึ้น และยังใช้งานง่ายอีกด้วย ประกอบด้วยตัวล็อกอัตโนมัติที่ได้รับการจดสิทธิบัตร ซึ่งมีคันโยกสเตนเลสพร้อมจุดยึด 4 จุด เส้นผ่าศูนย์กลาง 40 มม. และหนา 8.4 มม. อะแดปเตอร์นี้ผลิตในอิตาลีขันแน่นโดยอัตโนมัติ และผ่านการทดสอบความแน่นถึง 4 กก. ล็อกได้เร็วและปลดล็อกได้ง่าย เปิดให้พรีออเดอร์ที่ 33.18 ดอลลาร์สหรัฐฯ.เครื่องปิ้งขนมปังอัจฉริยะ Tineco Toasty One ออกแบบมาเพื่อมอบขนมปังปิ้งในแบบที่คุณต้องการ สามารถตั้งค่าเฉดสีและความกรอบของขนมปังปิ้งแบบส่วนตัวได้ 8 แบบ ทุกคนในครอบครัวเพียงแค่กดปุ่มเพียงปุ่มเดียว เมื่อใช้อัลกอริทึมการปิ้ง IntelliHeat เครื่องปิ้งขนมปังจะตรวจจับสถานะขนมปังและปรับประสิทธิภาพความร้อนโดยอัตโนมัติ การปิ้งตามเฉดสีที่เลือกจะทำให้คุณได้ชิ้นที่อร่อยและมีเฉดสีสม่ำเสมอทุกครั้ง ไม่เพียงเท่านั้นยังปิ้งให้เท่ากันทั้งสองด้านเสมอ มีหน้าจอสัมผัส LCD ขนาด 4 นิ้ว ซึ่งทำให้การปิ้งขนมปังเป็นประสบการณ์ที่สนุกยิ่งขึ้น ราคา 339 ดอลลาร์สหรัฐฯ. "},
{"id": 285, "title": "ยกระดับให้บริการประชาชน", "highlight": "นโยบายของ พล.ต.อ.ดำรงศักดิ์ กิตติประภัสร์ ผบ.ตร. ให้ความสำคัญกับงานของสถานีตำรวจซึ่งสัมผัสใกล้ชิดพี่น้องประชาชน มอบนโยบายให้ยกระดับการให้บริการประชาชนของ สน.และ สภ. ทั่วประเทศเพื่อให้ประชาชนเกิดความพึงพอใจกับการปฏิบัติงานของเจ้าหน้าที่ตำรวจ โดยเน้นระบบการบริการเบ็ดเสร็จ ณ จุดเดียว", "content": "การบริการนอกสถานีตำรวจ จุดเน้นการปฏิบัติของแต่ละสายงาน ให้สุ่มสอบถามประชาชนที่มาใช้บริการด้วยตนเอง และมอบ พล.ต.อ.วิสนุ ปราสาททองโอสถ จตช. เป็นคณะผู้สุ่มตรวจราชการมิให้แจ้งหน่วยล่วงหน้าเพื่อทำให้สถานีตำรวจทุกแห่งมีความพร้อมในการให้บริการแก่ประชาชนในทุกๆด้านพล.ต.อ.วิสนุ ปราสาททองโอสถ จตช. สรุปภาพรวมของหน่วยรับการตรวจ ระดับ สน.และ สภ. ที่ได้คะแนนสูงสุดได้แก่ ตำรวจภูธรภาค 4 ตำรวจภูธรภาค 1 และ ตำรวจภูธรภาค 5สอบถามประชาชนที่มาใช้บริการบน สน.และ สภ.ทั้งทางโทรศัพท์และสอบถามด้วยตนเอง 285 นาย พบว่าประชาชนมีความพึงพอใจในการใช้บริการระดับดี 251 นาย ระดับปานกลาง 25 นาย และควรปรับปรุง 9 นาย การสุ่มสอบถามแจ้งเหตุทางโทรศัพท์ไปยัง สน.และ สภ. 61 ครั้ง พบว่าอยู่ในเกณฑ์ดี 56 ครั้ง ระดับปานกลาง 3 ครั้ง และควรปรับปรุง 2 ครั้งการทดสอบแจ้งเหตุ ณ สถานที่เกิดเหตุ ระยะเวลาในการเดินทางมาถึงที่เกิดเหตุตามที่กำหนด 61 กรณี ปรากฏว่ามาถึงสถานที่เกิดเหตุในกรอบเวลาที่กำหนดไว้ 54 กรณีล่าช้ากว่าที่กำหนด 7 กรณีส่วนปัญหาอุปสรรคและข้อเสนอแนะในการทำงานของเจ้าหน้าที่ผู้ปฏิบัติงานตามนโยบาย ผบ.ตร. พล.ต.อ.วิสนุ นำเสนอในที่ประชุมบริหารของสำนักงานตำรวจแห่งชาติ เพื่อปรับปรุงและสนับสนุนการปฏิบัติพล.ต.อ.วิสนุ สั่งให้จเรตำรวจรายงานความคืบหน้าในการเตรียมความพร้อมรองรับคณะกรรมการพิจารณาเรื่องร้องเรียนตำรวจ ก.ร.ตร.ประชาสัมพันธ์ระบบร้องเรียน ร้องทุกข์ ของจเรตำรวจออนไลน์ (เจ-คอมส์) รวมทั้งรายงานความคืบหน้าการดำเนินการเรื่องร้องเรียนร้องทุกข์ (เจ-คอมส์) ให้รวดเร็ว ตามความต้องการของผู้ร้องรวมทั้งสถิติเรื่องร้องเรียนที่คงค้าง ให้เร่งรัด และติดตามความคืบหน้ายกระดับการให้บริการประชาชน.  "},
{"id": 287, "title": "อาการบาดเจ็บประคบเย็นหรือประคบร้อนดีกว่ากัน?", "highlight": "ยังมีความสับสนกันอยู่มาก สำหรับผู้รักการออกกำลังกาย และนักวิ่ง นักปั่นทั้งหลาย หากเรามีอาการบาดเจ็บใดๆ เกิดขึ้น จริงๆแล้ว เราควรประคบเย็น หรือประคบร้อนดี ข้อมูลจาก Samitivej Club ระบุไว้อย่างน่าสนใจว่า การประคบเย็น เมื่อข้อเท้าพลิก มีรอยฟกช้ำที่เกิดจากการกระแทก มีอาการปวดเฉียบพลัน ควรประคบหลังเกิดอาการภายใน 48 ชั่วโมงแรก ส่วนระยะเวลาในการประคบ ประมาณ 10-15 นาที โดยการใช้น้ำแข็ง เจลเย็น หรือน้ำเย็น", "content": "ขณะที่ การประคบร้อน ทำเมื่อหลังได้รับการประคบเย็น จากการบาดเจ็บ หรือฟกช้ำ มีอาการปวด หรืออาการอักเสบเรื้อรัง ตึงบริเวณข้อ ควรประคบหลังจากประคบเย็นแล้ว หรือเมื่อมีอาการปวดจากการอักเสบเรื้อรัง ระยะเวลาในการประคบประมาณ 15-30 นาที โดยใช้ความร้อนพอเหมาะส่วนคำถามนักวิ่งควรประคบร้อนและประคบเย็นตอนไหน ควรประคบเย็นทันที หลังจากมีอาการบาดเจ็บ ถ้าอาการอักเสบลดลง สามารถประคบร้อนตาม เพื่อบรรเทาอาการปวด นักวิ่งไม่ควรใช้ระยะเวลาเป็นตัวกำหนดในการเลือกประคบร้อน หรือประคบเย็น แต่ควรดูตามอาการมากกว่าNakhonsawan 10K ดีเดย์จัดวันที่ 19 มี.ค.ที่สนามกีฬากลางจังหวัดนครสวรรค์ เพื่อส่งเสริมการออกกำลังกายเพื่อสุขภาพที่สมบูรณ์ แข็งแรง เพื่อเป็นการเตรียมความพร้อมของนักกีฬากรีฑาของจังหวัดนครสวรรค์ในการแข่งขันระดับชาติต่อไป และเพื่อระดมทุนทรัพย์ใช้ในการสนับสนุนนักกีฬากรีฑาของจังหวัดนครสวรรค์ สนใจวิ่งติดตามรายละเอียดเพิ่มเติมและสมัครได้ที่เว็บไซต์ www.runlah.com/events/nksw10k2023 หรือเพจเฟซบุ๊ก Nakhon sawan10kงานวิ่ง KhaoKheow10 Season 6 Presented by Plus+ by YumYum วิ่งในสวนสัตว์เปิดเขาเขียว กลับมาแล้ว ครั้งนี้จัดวันที่ 23 เม.ย. ที่สวนสัตว์เปิดเขาเขียว มีระยะ 4K, 7K และ 10K ซึ่งความสนุกยังเหมือนเดิม สนใจติดตามรายละเอียดและสมัครได้ที่เว็บไซต์ ไทยรัน http://race.thai.run หรือเพจเฟซบุ๊ก ThaiRun ฮับความสุขนักวิ่งฟ้าคำรามsocialfox@hotmail.com"},
{"id": 288, "title": "พี่น้องสวยเก่ง \"คุณหมอเชง-พี่ทิปปี้\" งานนี้คนน้องไปเรียนต่ออยู่ไกลทำคนพี่สุดคิดถึง", "highlight": "เป็นพี่น้องคู่สวยเก่ง ที่ตัวติดกันเหมือนฝาแฝด พอน้องสาว พันตรีหญิง พญ.ญาณินสิริ งาทวีสุข บอกว่าจะไปเรียนต่อที่เนเธอร์แลนด์ พี่ทิปปี้–ชลรัศมี งาทวีสุข ก็เริ่มอยู่ไม่ติด ที่ต้องห่างกันไกล แต่เมื่อได้ยิน คุณหมอเชง–ญาณินสิริ อธิบายว่า ทำไมถึงอยากไป คุณทิปปี้ ก็อนุโมทนา เพราะน้องสาวซึ่งเรียนจบแพทย์ศิริราช และไปเรียนต่อจักษุแพทย์ที่ รพ.พระมงกุฎเกล้า แล้วกลับไปเรียนต่อด้าน “ม่านตาอักเสบ” ที่ศิริราชอีกครั้ง บอกว่า เมืองไทยมีหมอด้านม่านตาอักเสบเพียง 30 กว่าคน แต่ส่วนใหญ่อยู่ในกรุงเทพฯ ทำให้คนไข้หลายคนต้องเดินทางมาจากต่างจังหวัด ซึ่งพบว่าส่วนมาก มีความลำบากเรื่องค่าใช้จ่าย เพราะเป็นโรคเรื้อรัง อาการคือ ตาแดงสู้แสงไม่ได้ การมองเห็นลดลง เจ็บตา น้ำตาไหล ซึ่งต้องติดตามรักษาต่อเนื่องเป็นเวลานาน และยาบางตัวมีราคาแพง", "content": "คุณหมอเชง จึงคิดห่วงไปถึงเด็ก เพราะหมอเด็กด้านม่านตาอักเสบเป็นสาขาขาดแคลน และในไทยยังไม่มีใครทำวิจัยเรื่อง ม่านตาอักเสบในเด็ก อย่างจริงจัง จึงคิดว่าจะเป็นประโยชน์มาก ถ้าสามารถใช้วิชาชีพช่วยเด็กๆ โดยเฉพาะเด็กที่ขาดแคลนได้ จึงเลือกไปเรียนต่อที่เนเธอร์แลนด์ เพราะที่นั่นมีงานวิจัยมากมายเกี่ยวกับม่านตาอักเสบในเด็ก และมีคลินิกที่มีคนไข้เด็กที่เป็นโรคนี้หลายแห่ง ทำให้มีโอกาสไปเรียนรู้การรักษา และการใช้ยากับคนไข้ จากหมอที่มีประสบการณ์ จึงติดต่อไปที่ University Medical Center Utrecht (UMC Utrecht) ซึ่งตอบรับทันที ซึ่งหลังจบมา คุณหมอเชง ก็จะเป็นหมอตาคนแรกที่รักษาม่านตาอักเสบในเด็ก--จึงทำให้พี่น้องสองสาวต้องแยกกันนานที่สุด คือ 1 ปี เพื่อให้เห็นว่า น้องจะใช้ชีวิต 1 ปีที่นั่นอย่างสุขสบาย คุณทิปปี้ จึงบินไปส่ง หมอเชง ที่เนเธอร์แลนด์เอง จัดการที่อยู่ที่กินให้เรียบร้อย แล้วก็กลับมาน้ำตาซึมในวันวาเลนไทน์ เพราะได้รับดอกไม้ช่อสวย พร้อมการ์ดซึ้งๆ ซึ่งน้องรัก หมอเชง–เชอลีน แอบไปสั่งไว้ให้ก่อนเดินทาง.@@@@@@โลกนิ่งไปเกือบสามปี ตอนนี้นักเดินทางต่างเตรียมท่องโลก รวมทั้ง คุณน้ำอ้อย–พิมพวรรณ เบญจฤทธิ์ ซึ่งเป็นนักเดินทางตัวเอ้ ไปมาทุกมุมโลก และไปได้หมด ไม่ว่าไปเจอว่าตอนไปดำน้ำต้องนอนห้องเดียวกับคนที่ไม่รู้จักกันมาก่อน คุณน้ำอ้อย ซึ่งกินอยู่ง่าย ก็ไม่เดือดร้อน เพราะเล่นกีฬาสารพัดมาตั้งแต่เด็ก แต่ที่ชอบสุดคือดำน้ำ ซึ่งในช่วง 40 ปีคุณน้ำอ้อย ดำน้ำมาทั่วโลกหลายร้อยไดฟ์ ทริปที่ประทับใจมากๆ คือที่ หมู่เกาะราชาอัมพัต อินโดนีเซีย สวรรค์ของนักดำน้ำ ซึ่งกลางปีนี้ จะไปอีกครั้ง กับที่ กาลาปากอส เพราะก่อนไป คุณน้ำอ้อย มีอุบัติเหตุเอ็นขาด ต้องนั่งวีลแชร์ และหายไม่ทันเดินทาง แต่ก็ตัดสินใจไปเพราะค่าทริปแพงมากและไปยาก และลงดำน้ำเหมือนเดิม ซึ่ง คุณน้ำอ้อย ซึ่งเป็นนักดำน้ำระดับ Divemaster ก็ผ่านมาได้อย่างสบาย ทำให้ไม่ยั่นที่จะไปเดินเขาที่ญี่ปุ่น ทั้งๆที่ก่อนไปนิ้วเท้าหัก ก็ยังไปทั้งๆที่ดามนิ้วไว้เที่ยวและเล่นกีฬามามากต่อมาก ขาดอย่างเดียวที่ คุณน้ำอ้อย ถูกเพื่อนหมอห้ามไว้คือ บันจี้ จัมพ์ เพราะไม่เหมาะกับสาววัย 64 คุณน้ำอ้อย จึงสลายพลังทางอื่น โดยว่ายน้ำ เจ็ตสกี เดินป่า ปีนเขา และกีฬาเอกซ์ตรีมทุกชนิด เช่น ซิปไลน์ โรยตัวจากหน้าผาที่ลาวลงมา 1,000 เมตร และกระโดดร่มที่นิวซีแลนด์ โดยไม่เคยฝึกมาก่อน และกลางปีจะไปดำน้ำที่ราชาอัมพัตอีกครั้ง.โสมชบา"},
{"id": 281, "title": "ชีวิต ไม่ได้มีแค่มุมเดียว", "highlight": "ค่ายมิตซูบิชิ มอเตอร์ส (ประเทศไทย) ตอกย้ำเจ้าตลาดรถยนต์เอ็มพีวีบ้านเรา ด้วยการเปิดตัว “มิตซูบิชิ เอ็กซ์แพนเดอร์ ครอส ใหม่!” รถยนต์เอสยูวี 7 ที่นั่ง พร้อมสโลแกน “เพราะชีวิต ไม่ได้มีแค่มุมเดียว”", "content": "เพราะโดดเด่นด้วยรูปลักษณ์ใหม่สไตล์โฉบเฉี่ยว สะท้อนความหรูหราผสานดีไซน์สปอร์ตทั้งภายนอกและภายใน ตอบโจทย์ครบทุกความ ต้องการของครอบครัวยุคใหม่ และผู้ขับขี่ที่รักการผจญภัยและออกทริปเอาต์ดอร์“เออิอิชิ โคอิโตะ” กรรมการผู้จัดการใหญ่ ค่ายมิตซูบิชิ มอเตอร์ส (ประเทศไทย) ประกาศลั่นวันเปิดตัวรถรุ่นนี้ว่า มิตซูบิชิ เอ็กซ์แพนเดอร์ เปิดตัวครั้งแรกในไทยเมื่อปี 2561 โดยนับเป็นการปฏิวัติวงการ ที่ทำให้เกิดเซ็กเมนต์ใหม่ในตลาด ซึ่งก็คือตลาดรถเอ็มพีวีในวันนี้ และนับแต่นั้นเป็นต้นมา มิตซูบิชิ มอเตอร์ส ก็ครองตำแหน่งแชมป์ตลาดเอ็มพีวีในประเทศไทยมาอย่างต่อเนื่อง ขณะที่ตลาดรถยนต์เอ็มพีวีก็มีส่วนแบ่งทางการตลาดที่เติบโตขึ้นเรื่อยๆทุกปี มิตซูบิชิ เอ็กซ์แพนเดอร์ ได้ดึงจุดเด่นดีเอ็นเอสำคัญของมิตซูบิชิ ปาเจโร สปอร์ต มาผสมผสานกับความพรีเมียมของรถคอมแพกต์เอสยูวี และกลายเป็นรถครอสโอเวอร์ที่ลงตัว และได้รับการพัฒนา มาเป็น มิตซูบิชิ เอ็กซ์แพนเดอร์ เจเนอเรชัน 2 เปิดตัวครั้งแรกในงานมอเตอร์โชว์ เดือน มี.ค.2565โดย มิตซูบิชิ เอ็กซ์แพนเดอร์ ครอส ยังเป็นดาวเด่นรุ่นเรือธงของโมเดลนี้ ซึ่งเปี่ยมด้วยดีไซน์ที่แกร่งเท่สไตล์สปอร์ต พร้อมการตกแต่งภายในที่หรูหรา“สำหรับการเปิดตัวรุ่นใหม่ในครั้งนี้ ผมขอเชิญทุกท่านสัมผัสแนวคิด ‘Live Life Adventure’ เพราะชีวิตไม่ได้มีแค่มุมเดียว สนุกกับทุกไลฟ์สไตล์ของชีวิตไปกับเจเนอเรชัน 2 ของเอ็กซ์แพนเดอร์ ครอส ใหม่! ที่ให้เสถียรภาพในการขับขี่ที่มั่นคงสูงสุด”เข้าถึงแก่นแท้ของความเป็นมิตซูบิชิ มอเตอร์ส ได้อย่างสมบูรณ์แบบ ด้วยเทคโนโลยีด้านความปลอดภัย เช่น AYC หรือ Active Yaw Control ช่วยให้เข้าโค้งได้อย่างเฉียบคมแม่นยำ และระบบควบคุมเสถียรภาพการทรงตัว ASC หรือ Active Stability Control เพื่อให้ผู้ขับขี่สามารถควบคุมตัวรถได้ดังใจในทุกสภาพถนน ให้ความปลอดภัยและความสะดวกสบายสูงสุดแก่ผู้โดยสาร ควบคู่ไปกับการช่วยป้องกันอุบัติเหตุได้อย่างดีเยี่ยมสนนราคา 946,000 บาท ซึ่งปรับเพิ่มขึ้นจากรุ่นเดิมเพียง 7,000 บาท!!!เกสตาโปgestapone@thairath.co.th "},
{"id": 279, "title": "ปอร์เช่เจาะเวลาหาอดีตกับรุ่นในตำนาน \"911 สปอร์ต คลาสสิก ใหม่\" ผลิตแแค่ 1,250 คัน", "highlight": "ค่ายปอร์เช่ เอจี แห่งเยอรมนี ได้เรียกเสียงฮือฮาจากแฟนคลับอีกครั้ง นำรถคลาสสิกในตำนานอย่าง “ปอร์เช่ 911” มารังสรรค์เพิ่มความจัดจ้าน", "content": "นั่นคือ “ปอร์เช่ 911 สปอร์ต คลาสสิก ใหม่” (911 Sport Classic) ยนตรกรรมสปอร์ตคลาสสิกรุ่นพิเศษ limited-edition คันที่ 2 จาก 4 รุ่นพิเศษ ที่ถือเป็นไอเท็มสำหรับนักสะสมรถยนต์คลาสสิกผลิตป้อนทั่วโลกเพียง 1,250 คันรุ่นพิเศษนี้ แผนก Porsche Exclusive Manufaktur ได้แรงบันดาลใจในการปรับแต่งตัวรถให้มีสไตล์ย้อนยุคกลับไปในช่วงทศวรรษปี 1960 และปี 1970 ตอนต้น ตามแบบฉบับของยานยนต์สปอร์ตรุ่นพี่ที่เคยเปิดตัวมาก่อนหน้า คือรุ่น ปอร์เช่ 911 สปอร์ต คลาสสิก (911 Sport Classic) ในรุ่นตัวถัง 997 ที่ปรากฏโฉมไปเมื่อปี 2009 และปอร์เช่ 911 รุ่นบุกเบิกที่ผลิตเมื่อปี 1964-1973 และ 911 คาร์เรร่า อาร์เอส 2.7 (911 Carrera RS 2.7) รุ่นปี 1972 โดยการผลิตรถยนต์รุ่นพิเศษ Heritage Design เป็นความร่วมมือกันระหว่าง Style Porsche design และ Porsche Exclusive Manufaktur นำเอารถสปอร์ตระดับตำนานปอร์เช่ 911 มากำหนดนิยามใหม่ ติดตั้งอุปกรณ์ตกแต่งตามสไตล์ของรถในยุคทศวรรษที่ 1950 จนถึง 1980รวมทั้งมีการออกแบบดีไซน์รูปลักษณ์ให้ย้อนเวลาไปในช่วงดังกล่าว เพื่อการตอบสนองต่อความต้องการด้านอารมณ์ในการขับขี่ยนตรกรรมสายพันธุ์สปอร์ต โดดเด่นด้วยสีตัวถังพิเศษ Sport Grey Metallic คลาสสิกด้วยสปอยเลอร์ ducktail พร้อมการตกแต่งภายในแบบ Pepita patternทั้งนี้ ปอร์เช่มีแผนจะเปิดตัวรถสปอร์ต รุ่นพิเศษ limited-edition ทั้งหมด 4 รุ่น โดยคันแรกได้ถูกเผยโฉมออกไปเมื่อปี 2020 คือปอร์เช่ 911 ทาร์กา โฟร์เอส เฮอร์ริเทจ ดีไซน์ เอดิชั่น (911 Targa 4S Heritage Design Edition) ที่มีดีไซน์การออกแบบย้อนยุคมาจากทศวรรษปี 1950 และ 1960 Porsche Design ยังได้รังสรรนาฬิกาข้อมือ chronograph รุ่นพิเศษ สำหรับนักสะสมเพื่อลูกค้าที่ตัดสินใจเป็นเจ้าของรถสปอร์ต ดีไซน์ประณีต ทั้งยังให้เป็นส่วนหนึ่งของชิ้นงานประดับภายในห้องโดยสาร เครื่องเบนซิน 6 สูบนอน ขนาด 3.7 ลิตร เทอร์โบคู่ ให้พละกำลังสูงสุด 550 แรงม้า ระบบขับเคลื่อนล้อหลัง ผสานการทำงานกับระบบเกียร์ธรรมดา 7 จังหวะ กลายเป็น 911 เกียร์ธรรมดาที่ทรงพลังที่สุดในสายการผลิตปัจจุบันสนนราคาประมาณ 30 ล้านบาท“ปอร์เช่ ประเทศไทย” โดย เอเอเอส กรุ๊ป ผู้นำเข้าและตัวแทนจำหน่ายรถยนต์ปอร์เช่ อย่างเป็นทางการแต่เพียงผู้เดียวในประเทศไทย เตรียมนำมาอวดโฉมในงานบางกอกมอเตอร์โชว์ 2023 ช่วง 22 มี.ค.–2 เม.ย.นี้ ณ ชาเลนเจอร์ฮอลล์ อิมแพ็ค เมืองทองธานี!!!อัลคาโปนmotorwars@thairath.co.th "},
{"id": 277, "title": "กราบ \"พระธาตุพนม\" ในวัน \"สมโภช\" 2566", "highlight": "บันทึกการเดินทาง “สู่อีสาน” ร่วมกับสถาบันโพธิคยาวิชชาลัย 980 ของหัวหน้าทีมซอกแซก ทริปนี้จะจบลงอย่างไม่สมบูรณ์แน่นอนหากมิได้เขียนถึงวัดพระธาตุพนมวรมหาวิหาร ณ อำเภอธาตุพนม จังหวัดนครพนม ที่คณะของเราได้แวะกราบสักการะเพื่อความเป็นสิริมงคลด้วย เพราะอยู่บนเส้นทางผ่าน", "content": "จริงๆแล้วเราไปถึงวัดพระธาตุพนมก่อนที่จะถึงจังหวัดมุกดาหาร จุดหมายปลายทางด้วยซํ้าไป และได้แวะเข้าสักการะนับตั้งแต่วันแรกที่สำคัญ ณ วันที่เราเดินทางไปถึง (5 กุมภาพันธ์) นั้น เป็นช่วงเวลาที่มีงานประจำปีเฉลิมฉลององค์พระธาตุ ที่กำหนดไว้ว่าระหว่างวันเพ็ญเดือน 3 ถึง แรม 1 คํ่า เดือน 3 ให้เป็นวันแห่งการสมโภช จึงมีการออกร้านจำหน่ายอาหารและข้าวของพื้นเมือง รวมถึงการละเล่นรื่นเริงต่างๆในบริเวณวัด แบบงานวัดทั่วไปทั้งหลายส่วนในบริเวณชั้นในซึ่งจะมีรั้วล้อมรอบองค์พระธาตุนั้น ก็จะมีลานกว้างอยู่โดยรอบ สามารถที่จะจัดขบวนแห่อัญเชิญพานดอกไม้ และเครื่องบวงสรวงต่างๆ เดินเวียนไปโดยรอบแบบเวียนเทียนได้อย่างสะดวก และจะมีพี่น้องประชาชนทั้งชาวไทยชาวลาวผลัดเวียนกันมาตั้งขบวนแห่ด้วยแตรวงบ้าง กลองยาวบ้าง หรือไม่ก็ใช้รถเข็นเครื่องขยายเสียงเปิดเพลงบรรเลงด้วยเสียงพิณบ้าง เสียงแคน ดังกระหึ่มอยู่ตลอดเวลาแม้จะเป็นเวลาเที่ยงวันเศษ แดดร้อนมาก แต่พี่น้องประชาชนก็มิได้หวาดหวั่นย่อท้อยังคงหลั่งไหลเข้ามากราบไหว้ในระยะใกล้ และว่าจ้างแตรวงหรือกลองยาวให้ทำขบวนแห่แทบมิได้หยุดพักเลยคณะของเราตระหนักตั้งแต่ต้นแล้วว่าคงรวมตัวกันเป็นกลุ่มก้อนได้ยากในสถานการณ์เช่นนี้ จึงนัดแนะกันว่าต่างคนต่างแยกกันไปไหว้น่าจะดีที่สุด ใครแหวกฝูงชนเข้าใกล้สุดได้ก่อน ก็ไหว้ก่อน เสร็จแล้วเดินกลับไปเจอกันที่รถ ซึ่งจอดรออยู่ที่ถนนด้านนอกระยะทางเดินกว่า 1 กิโลเมตร หัวหน้าทีมซอกแซกแหวกมายืนใกล้ๆรั้วพระธาตุ แม้จะมิได้เข้าไปข้างในก็เห็นองค์ทั้งองค์ได้อย่างเด่นชัด จึงประนมมือไหว้ขอพรท่านอยู่บริเวณนอกรั้วนั่นเองไหว้เสร็จ ทำบุญที่เต็นท์จำหน่ายดอกไม้ธูปเทียน และมีตู้บริจาควางไว้หลายตู้เสร็จ หัวหน้าทีมก็หลบไปนั่งที่ใต้ต้นไม้ขนาดใหญ่พอสมควรต้นหนึ่ง ซึ่งมีการจัดทำม้านั่งหินอ่อนไว้รอบๆโคนต้นไม้ให้ผู้มาสักการะได้นั่งพักหลบแดด ที่นับนาทีจะยิ่งจ้าและร้อนขึ้นทุกขณะระหว่างนั่งพักรออยู่นั้น หัวหน้าทีมก็ทำใจให้สงบนิ่งพร้อมกับมองไปที่ยอดพระธาตุนึกถึงเรื่องราวต่างๆที่เกี่ยวกับพระธาตุพนมตามที่เคยได้ยินคนอีสาน ย่านแม่นํ้าโขงบอกเล่าให้ฟังรายละเอียดค่อนข้างมาก คงไม่สามารถนำมาเขียนถึงได้ทั้งหมดอย่างแน่นอน แต่กล่าวอย่างสรุปก็คือ องค์พระธาตุของพระพุทธเจ้า ที่ประดิษฐาน ณ ที่นี้ เป็นพระธาตุส่วนหน้าอก หรือที่เรียกว่า พระอุรังคธาตุผู้เฒ่าผู้แก่เชื่อว่า พระพุทธเจ้าเสด็จมาสู่บริเวณนี้ด้วยการเหาะมาทางอากาศ และทรงพบว่าเป็นบริเวณที่เหมาะสมในการประดิษฐานพระพุทธศาสนา เพราะต่อไปบริเวณนี้จะเจริญรุ่งเรืองเป็นบ้านเมืองใหญ่โตจึงตรัสกับพระสาวกที่ตามมาด้วยว่า หากพระองค์เสด็จปรินิพพานก็มีพระประสงค์ที่จะให้อัญเชิญพระบรมธาตุส่วนหนึ่งมาประดิษฐานไว้ ณ บริเวณดังกล่าวดังนั้น เมื่อเสด็จดับขันธ์แล้ว และได้มีพิธีถวายพระเพลิงพระสรีระของพระพุทธองค์แล้ว พระสาวกที่ทราบพระประสงค์ก็อธิษฐานว่าพระธาตุองค์ใดที่จะเสด็จไปอยู่ ณ บริเวณริมโขงแห่งนี้ขอให้ปรากฏขึ้นเถิดซึ่งก็ปรากฏพระอุรังคธาตุขึ้นในอุ้งมือของพระสาวกรูปนั้น และพระสาวกก็อัญเชิญมาประดิษฐาน ณ สถานที่ปัจจุบันในอีกไม่นานต่อมาแม้จะยังไม่ปรากฏหลักฐานว่ามีการสร้างองค์พระธาตุเพื่อประดิษฐานพระอุรังคธาตุ จะเริ่มขึ้นใน พ.ศ.ใดที่ชัดเจน แต่ก็เชื่อกันว่าน่าจะนานนับพันปีหลักฐานที่มีการค้นพบกลับเป็นการกล่าวถึงการบูรณะพระธาตุพนม เมื่อ พ.ศ.2157 หรือ เมื่อ 400 กว่าปีมาแล้ว และต่อมาก็มีหลักฐานเรื่องการบูรณะอีกหลายครั้งล่าสุด เมื่อ พ.ศ.2518 พระธาตุพนมชำรุดล้มลงทั้งองค์ ทางราชการจึงได้ดำเนินการก่อสร้างใหม่ดังที่ปรากฏอยู่ในปัจจุบันครับ! นอกจากจะรำลึกถึงตำนานเก่าๆ ที่มีการจดจารและเล่ากันปากต่อปากดังกล่าวแล้ว ระหว่างนั่งพักอยู่นั้น หัวหน้าทีมยังนึกถึงเพลง “มนต์รักพระธาตุพนม” ของ เต๋า ภูศิลป์ นักร้องลูกทุ่งสายอีสานชื่อดังอีกคนหนึ่งของแกรมมี่โกลด์ควบคู่ไปด้วยเพลงนี้เผยแพร่เมื่อเดือนพฤศจิกายนปีที่แล้วในยูทูบ มาถึงวันนี้มียอดเข้าชมเข้าฟังเกือบ 4 ล้านวิว ถือว่าประสบความสำเร็จในระดับหนึ่งเนื้อเพลงบรรยายถึงความงดงามและประเพณีต่างๆของจังหวัดนครพนม และการพบรักของหนุ่มสาวคู่หนึ่งที่มาอธิษฐานขอพรให้พระ ธาตุพนมผูกหัวใจทั้ง 2 ให้รักกันยั่งยืนตลอดไปผู้รับบทบาทเป็นนางเอกใน MV ได้แก่ น้อง พุดทะสอน สาวลาวใต้ ยูทูบเบอร์ คนดังของฝั่งลาวนั่นเองในมิวสิกวิดีโอรอบๆองค์พระธาตุดูว่างๆ สบายตา มีเฉพาะ เต๋า ภูศิลป์ กับนางเอก และ แดนเซอร์เท่านั้น ต่างกับภาพที่เห็นด้วยตาตนเอง ในวันสมโภชองค์พระธาตุพนม เมื่อ 5 กุมภาพันธ์ 2566 (ขึ้น 15 ค่ำ เดือน 3) ราวฟ้ากับดินรอบๆองค์พระธาตุเนืองแน่นไปด้วยผู้คนทั้งชาวไทยชาวลาวน่าจะหลายหมื่นคนที่เวียนเข้าเวียนออกมาตั้งแต่เช้าจนบ่าย 2 แล้วก็ยังไม่บางลงเลยครับไม่เห็นด้วยตาตนเองก็คงไม่เชื่อหรอกครับว่าศรัทธาของพี่น้องชาวไทยและชาวลาวต่อองค์พระธาตุพนมจะแก่กล้าถึงเพียงนั้น.“ซูม” "},
{"id": 278, "title": "MacBook Pro ชิป M2 Pro แรงได้อีก", "highlight": "หลังจาก แอปเปิล (Apple) ได้เปิดตัว “แม็คบุ๊คโปร” MacBook Pro 2023 ใหม่ล่าสุด ได้วางตลาดเป็นที่เรียบร้อยกับชิปใหม่ล่าสุด M2 Pro และ M2 Max ที่ระบุว่าเป็นแล็ปท็อปที่เร็วที่สุดในโลกในปัจจุบันที่สามารถพกพาติดตัวไปใช้งานได้ทุกที่ พร้อมๆ กับอายุการใช้แบตเตอรี่ยาวนานที่สุด", "content": "MacBook Pro รุ่นใหม่มีหลายตัวเลือกมาก หลักๆมี 2 รุ่น คือ รุ่นขนาดจอ 14 นิ้ว ชิป M2 Pro ราคาเริ่มต้นที่ 73,900 บาท ซีพียูเริ่มต้นที่ 10 คอร์ จีพียู 16 คอร์ ส่วนรุ่น 16 นิ้ว เริ่มต้นที่ 89,900 บาท ซีพียู 12 คอร์ จีพียู 19 คอร์ทีมงานได้รับเครื่องรุ่น 14 นิ้วมาทดสอบการใช้งานเป็นรุ่น ชิป M2 Pro ที่มีซีพียู 12 คอร์ หน่วยความจำรวมหรือ Ram 16 GB SSD 1 TB ซึ่งจะต้องเพิ่มเงินจากราคาเริ่มต้นอีก 9,000 บาท ตามสเปกของ MacBook Pro รุ่น 14 นิ้ว ชิป M2 Pro มี 2 สีให้เลือก คือ สีเทาสเปซเกรย์และสีเงิน ดีไซน์หน้าจอยังคงมีรอยบากเหมือนรุ่นเดิม น้ำหนักเท่าเดิมคือขนาด 1.60 กก. พอร์ต HDMI 2.1 รองรับการเชื่อมต่อจอภาพภายนอกสูงสุด 2 จอ ความละเอียด 8K ที่ 60Hz และความละเอียด 4K ที่ 240Hz เทียบรุ่นเดิม HDMI รองรับ 4K ที่ 60 Hz พอร์ต Thunderbolt 4 จำนวน 3 พอร์ตสำหรับเชื่อมต่อกับอุปกรณ์ต่อพ่วงความเร็วสูง ช่องใส่การ์ด SDXC และ MagSafe สำหรับชาร์จส่วนหน้าจอ Liquid Retina XDR เหมือนรุ่นก่อนหน้า กล้องหน้าเฟซไทม์ ความละเอียด 1080p ระบบเสียงลำโพง 6 ตัว ให้เสียงสเตอริโอมีมิติเสียงกว้าง รองรับระบบเสียงตามตำแหน่ง รวมถึงเสียงตามตำแหน่งและการติดตามศีรษะเมื่อใช้หูฟังไร้สาย AirPod รุ่นใหม่ ไมโครโฟนระดับสตูดิโอ รวมทั้งช่องต่อหูฟัง 3.5 มม.สำหรับแบตเตอรี่ในรุ่นดังกล่าวรองรับการชมวิดีโอได้นานสุด 18 ชั่วโมง ท่องเว็บไซต์ได้นาน 12 ชั่วโมง การเชื่อมต่อไร้สายเป็น Wi-Fi 6E บลูทูธ 5.3จุดเด่นที่สุดของ MacBook Pro รุ่นใหม่นี้ก็คือชิปใหม่ที่มีความสามารถและประสิทธิภาพสูงขึ้นกว่าเดิม สำหรับรุ่นชิป M2 Pro ซีพียูสูงสุด 12 คอร์ แบ่งเป็นคอร์ปประสิทธิภาพ 8 คอร์ และประหยัดพลังงาน 4 คอร์ สูงกว่าชิป M1 Pro ถึง 20% พร้อมด้วยแบนด์วิดท์หน่วยความจำแบบรวม 200GB/s ซึ่งมากกว่าในชิป M2 ถึง 2 เท่า และ Ram สามารถเพิ่มได้สูงสุดเป็น 32 GB สำหรับสายกราฟิกที่ต้องใช้เวิร์กโฟลว์แบบหนักๆด้านจีพียูสูงสุด 19 คอร์นั้น ประสิทธิภาพกราฟิกดีขึ้นสูงสุด 30% Neural Engine ช่วยเพิ่มให้การเรียนรู้ของระบบเร็วขึ้น 40% การเรนเดอร์ไตเติ้ลและแอนิเมชันใน Motion เร็วขึ้นสูงสุด 20% และการประมวลผลภาพในโฟโตช็อปเร็วขึ้นสูงสุด 40% เมื่อเทียบกับรุ่นก่อนหน้าตัวมีเดียเอนจินใน M2 Pro รองรับตัวแปลงสัญญาณ H.264 และ HEVC พร้อมบล็อกเข้ารหัสและถอดรหัสบน SoC นอกจากนี้ยังมีตัวเร่งความเร็วสำหรับ ProRes ให้ไฟล์คุณภาพสูงสุดสำหรับขั้นตอนหลังการถ่ายทำระดับมืออาชีพชิป M2 Pro มีตัวเร่งความเร็วสามารถส่งผ่านสตรีมวิดีโอ 4K ได้สูงสุด 23 สตรีม หรือวิดีโอ 8K ProRes สูงสุด 5 สตรีม ปกติทีมงานจะใช้ MacBook Air 2022 ชิป M2 จอ 13.6 นิ้ว ในการทำงานเป็นหลักจึงขอนำมาเปรียบเทียบ เมื่อนำไปทดสอบประสิทธิภาพผ่าน Geekbench 6 ผ่านระบบปฏิบัติการ macOS13.2 ซีพียู ซิงเกิลคอร์ได้ 2647 คะแนนและมัลติคอร์ 14185 คะแนน ส่วนประสิทธิภาพด้านกราฟิก OPenCL 49507 คะแนน เมื่อเปรียบเทียบกับ MacBook Air 2022 ชิป M2 ซีพียูซิงเกิลคอร์ 2608 คะแนน มัลติคอร์ 9832 คะแนน ส่วนประสิทธิภาพด้านกราฟิก OPenCL 23992 คะแนนชิป M2 Pro ดูมีประสิทธิ ภาพกว่ามาก Wi-Fi 6E ให้ความเร็วสูงสุดสองเท่าของเมื่อเทียบกับ Wi-Fi 6 รุ่นก่อนหน้า ส่วนจอแสดงผลเมื่อดูวิดีโอ 4K เปรียบเทียบ Macbook Air ที่สเปกจอ Liquid Retina พร้อมการแสดงผลแบบ True Tone ดูคมชัด สีสันสดใสมีมิติมากขึ้น บทสรุป สำหรับผู้ใช้ MacBook Air ชิป M2 ก่อนแล้วจะพบว่าประสิทธิภาพ MacBook Pro M2 Pro เหนือกว่าชัดเจน แต่ถ้าหากใช้งานทั่วๆไปในชีวิตประจำวัน MacBook Air ก็ตอบสนองได้ดี น้ำหนักเบากว่าคือหนักเพียง 1.24 กก. เบากว่า 0.36 กก. บางกว่า และไม่ต้องรำคาญสายตากับหน้าจอบากหากจะใช้งานด้านกราฟิก การแต่งภาพ การตัดต่อวิดีโอ แต่สำหรับสายที่ต้องเน้นกราฟิกหนักๆ จะต้องอัปไปใช้ MacBook Pro ชิป M2 Max ซึ่งต้องเพิ่มเงินขึ้นไปอีก แต่สามารถปรับแต่ง Ram ได้สูงสุดถึง 96GB และจีพียู สูงสุด 38 คอร์ เป็นทางเลือกที่ดีกว่า เหมาะสำหรับมือโปรอย่างแท้จริง."},
{"id": 274, "title": "ไอ้เสือถอย", "highlight": "ลับ ลวง พราง สะท้านโลก ตามฉากระทึกสไตล์หนังฟอร์มยักษ์ฮอลลีวูด แต่มันคือเรื่องจริง เล่นจริง นำแสดงโดย “คาวบอยเฒ่า” โจ ไบเดน ประธานาธิบดีสหรัฐอเมริกา", "content": "ท้าตายคิลลิ่งโซน ผ่าสนามรบ ลุยทุ่งสังหารบู๊ระห่ำฝ่าดงขีปนาวุธ นั่งรถไฟจากชายแดนโปแลนด์–ยูเครน กว่า 10 ชั่วโมงในความมืด เพื่อไปพบกับประธานาธิบดีโวโลดิเมียร์ เซเลนสกี ถึงกรุงเคียฟเพื่อยืนยันว่า อเมริกันยืนข้างยูเครนตราบนานเท่านานปฏิบัติการเหยียบจมูกพญาหมีขาว “วลาดิเมียร์ ปูติน” ประธานาธิบดีรัสเซีย ตอบโต้ทันทีทันควันด้วยการสั่งระงับการเข้าร่วมในสนธิสัญญา “NEW START” ล้มโต๊ะข้อตกลงจำกัดหัวรบนิวเคลียร์ ระหว่างรัสเซียกับสหรัฐฯส่งสัญญาณเป็นนัย พร้อมฟัดกันด้วยสงครามปรมาณูอุณหภูมิการเมืองโลกระอุ ระทึกฉากบู๊ล้างผลาญระหว่างมหาอำนาจตะวันตก ขณะที่การเมืองภายในประเทศก็กำลังเข้าด้ายเข้าเข็ม กับฉากระเบิดภูเขา เผากระท่อมตามฟอร์มหนังไทยฉากสุดท้าย “ไอ้เสือถอย” ใกล้อวสานรัฐบาลทหารเฒ่าจากปากท่านผู้นำให้ข่าวเอง “บิ๊กตู่” พล.อ.ประยุทธ์ จันทร์โอชา นายกฯ และ รมว.กลาโหม ขอดูฤกษ์ยามอุบากองให้ชัวร์ก่อน จะยุบสภาวันไหนในเดือนมีนาคม อารมณ์ชิลอาจลากถึงวันคล้ายวันเกิด 21 มีนาฯแต่ปักหมุดชัดๆ ล็อกวันกาบัตร 7 พฤษภาคมชัวร์ๆ ตามไทม์ไลน์ กกต.ระบุวัน ว. เวลา น. เริ่มนับถอยหลัง กันเป็นชั่วโมง นาทีแต่ช้าก่อน ขบวนการกองแช่งอย่าเพิ่งจ้างรถแห่ฉลอง จุดประทัดไล่ส่ง เพราะ “บิ๊กตู่” ยังได้สิทธินำรัฐบาลรักษาการไปอีกยาวๆ นับจากวันเลือกตั้งอย่างน้อยก็ 3–4 เดือน กว่าจะมีรัฐบาลใหม่ ครม.ทหารเฒ่ายังถือสิทธิใช้งบประมาณ อนุมัติโครงการได้ตามกฎหมายจังหวะนี้แหละ “นาทีทอง” ต้องช่วยกันไล่จับโจรดีๆเพราะมันต้องมีแน่ ประเภท “ไอ้เสือถอย” จ้องปล้นทิ้งทวน หาทุนไปผลาญในสนามเลือกตั้ง ภายใต้เดิมพันเกมชิงอำนาจที่ต่างฝ่ายต่างแพ้ไม่ได้ทหารเฒ่า 2 ป. แตกทัพ เกรียน 2 น.ขยับเข้าเสียบพร้อมเบ่งกล้ามใหญ่พลัง “ผีโม่แป้ง” ปั่นราคาค่าหัว ส.ส.ขึ้นไปทะลุ 80–90 ล้านบาทประมูลซื้อตัวผู้สมัครเกรดเอแข่งกัน ไม่ต่างจากตลาดนัดวัวควาย ซื้อเป็นตัว เหมาเป็นคอก มันจะเอาเงินจากไหนมาละเลงเล่น ถ้าไม่ใช่ทุจริตงบประมาณแต่งานแบบที่มันต้องเจอคนรู้ทัน ง้างหมูจากปากหมาเมื่อจอมแฉยี่ห้อ “ชูวิทย์ กมลวิศิษฎ์” ลุยประจานรายการฟาดเค้ก “รถไฟฟ้าสายสีส้ม” ฟันเงินทอน 3 หมื่นล้าน รู้ลึกถึงขั้นโอนไปที่ฟอกแบงก์ในประเทศสิงคโปร์กางโพยไล่ “สถานีโกง–สถานีทุจริต–สถานีฮั้ว–สถานีเงินทอน–สถานีปลิว”เล่นเอานั่งกันไม่ติด ทั้งเจ้าภาพใหญ่กระทรวงคมนาคม ทั้ง รฟม.ขู่ฟ่อๆ ฟ้องปิดปากตามฟอร์มแต่จะบอกเรื่องจริงเบื้องหน้าเบื้องหลังให้ก็ได้ แม้แต่รัฐมนตรีร่วมวงพรรคร่วมรัฐบาลยังออกตัวล้อฟรี ตีกรรเชียงชิ่งล่วงหน้า“สายสีส้ม” เข้า ครม.เมื่อไหร่ จะโดดประชุม ไม่เล่นด้วย.“ตะวัน ทรงกลด”"},
{"id": 272, "title": "นางพญาองค์ตาโปน", "highlight": " ในสามพิมพ์ย่อม ของพระนางพญา วัดนางพญา นับแต่พิมพ์สังฆาฏิ พิมพ์เทวดา ที่มีอีกชื่อเรียก พิมพ์อกแฟบ จนไปถึงพิมพ์อกตั้ง เรียกอีกชื่อ พิมพ์อกนูนเล็ก พิมพ์สุดท้ายนี้ ผู้หญิงพิษณุโลก นิยมหาแขวนคอกันมาก", "content": "เพราะเทียบเคียงด้วยขนาดกันแล้ว เล็กที่สุดปี พ.ศ.2487 ชาวบ้านแตกตื่นขุดหาในลานวัดนางพญา “ตรียัมปวาย” เล่าว่า ตอนนั้น รับราชการทหาร ยศ ร.อ.อยู่พิษณุโลก พลอยตื่นกระแสตามแห่ชาวบ้าน ไปขุดหาพระกับเขาด้วยขุดๆไปสองวันแรก มือแตกเป็นแผลพุพอง ไม่เจอพระนางพญาสักองค์ พอดีมีข่าว นางถนอม เป็นคนเดียวที่ขุดพระได้ทุกวัน บางวันสองสามองค์ จึงทำทีเป็นยึดทำเลขุดพระใกล้นางถนอมสี่ห้าวันผ่านไป อดทนขุดถึง 7 วันแล้ว ก็ยังไม่ได้ จึงตัดใจเลิกตั้งสติพิจารณา ภายหลังพบว่า ข้อแรก ตัวเองขุดด้วยความโลภมากอยากได้พระ จิตไม่นิ่ง เปรียบเทียบกับนางถนอมที่ขุดอย่างใจเย็น เจอก้อนดินก้อนกลมเล็ก ก็ยังไม่ทิ้ง เอาไปล้างน้ำ จึงมักเจอเหลี่ยมมุมองค์พระโผล่พระนางพญา...พิมพ์ที่ว่า ส่วนใหญ่เป็นพิมพ์อกนูนเล็ก ซึ่งส่วนใหญ่ ติดพิมพ์ไม่ลึก ทั้งยังตัดขอบชิดองค์พระ“ตรียัมปวาย” สันนิษฐานจากการมี พระพิมพ์นี้ ผ่านมือมากถึง 60 องค์ ส่วนใหญ่ตัดขอบข้างลวกๆ ไม่เรียบร้อย บิดเบน หรือเบี้ยวไปมุมใดมุมหนึ่ง แสดงว่าคนกดพิมพ์พระเป็นผู้ชายใจร้อนหากเทียบกับพิมพ์อกแฟบหรือทรงเทวดา นอกจากตัดข้างเท่ากันได้สัดส่วนขนาดยังบาง เท่าๆกัน แสดงว่าคนกดพิมพ์เป็นผู้หญิงใจเย็นพิมพ์อกตั้ง ที่ตัดเหลี่ยมมุมเรียบร้อย ก็พอมี แต่มีจำนวนน้อย และในจำนวนน้อยนั้น พิมพ์อกตั้งที่ติดพิมพ์ลึกชัด ชนิดมีหน้ามีตา ซึ่งเริ่มปรากฏเข้าวงการแล้ว สี่ห้าองค์ ขณะที่พิมพ์เทวดา ที่เดาว่าผู้หญิงใจเย็นกดพิมพ์ เดาได้อีกว่าผู้หญิงแรงน้อย จนถึงวันนี้ พบองค์ที่มีหน้าตาคมลึกชัดเจนอยู่องค์เดียว ของอาจารย์รังสรรค์ ต่อสุวรรณพิมพ์อกตั้ง องค์ที่มีหน้ามีตา คมลึกชัด มือเก่า รุ่นสิริ คูวิบูลย์สิน เคยมี...ตีราคาไว้ถึง 10 ล้าน นับเป็นราคาสูงมาก ในจำนวนพระนางพญาพิมพ์เล็กด้วยกันอีกองค์ ของอาจารย์รังสรรค์ เหมือนกัน แต่องค์นั้น ติดแม่พิมพ์ชัดลึกมากเฉพาะส่วนบนคือส่วนตา...แต่ล่างลงมา ถึงปาก คาง สังฆาฏิ ความชัดแผ่วลง เดาได้ว่าคนกดพิมพ์พระกดพระหนักมือบน แต่เบาด้านล่างเฉพาะส่วนตาลึกโปน องค์อาจารย์รังสรรค์ เทียบได้กับนางพญาพิมพ์อกตั้ง องค์ในคอลัมน์วันนี้ ต่างกันที่องค์นี้ ติดพิมพ์ลึก ได้ทั้งบน ทั้งล่าง คมชัดทั่วถึงกันทั้งองค์สังเกตร่องหลุม สะดุดตา บนและล่างเส้นขอบจีวร ที่ผู้รู้ใช้เป็นองค์ประกอบตัดสินพระแท้ก็ได้หลุมร่องนี้ในพระแท้ที่กดพิมพ์ลึกไม่พอ บางองค์ก็ไม่มี จึงต้องใช้เส้นสายลายพิมพ์อื่น เป็นตัวช่วยพิจารณา เรื่องเนื้อหานั้นแน่นอน ความเก่าของเนื้อยังเป็นหลักสำคัญพิมพ์อกตั้ง ที่มีหน้ามีตา...ของปลอมฝีมือออกมาแล้วหลายปี...แต่พิจารณาให้ดีๆ เนื้อหาแม้ตกแต่งให้เก่าแล้ว ก็ยังพบความสดใหม่เจอพระนางพญาพิมพ์อกตั้ง คมลึกถึงขีดที่สุดอย่างองค์นี้ ควรพยายามดูเป็นองค์ครูเข้าไว้...บางครั้งเส้นสายที่ลึกกว่า ก็เป็นตัวช่วยให้ตัดสินใจได้ หากพบองค์ที่องค์ประกอบอื่นๆไม่ชัดเจน.พลายชุมพล"},
{"id": 280, "title": "ศึก \"เอฟวัน 2023\" ชิงแชมป์เข้มข้น \"อัลบอน\" ต้องดีขึ้น", "highlight": "เหลืออีกเพียงแค่ 1 สัปดาห์การแข่งขันรถที่ว่าเร็วที่สุดในโลกอย่างศึกรถสูตรหนึ่งชิงแชมป์โลก ประจำปี 2023 “ฟอร์มูล่า วัน 2023” จะเปิดฉากขึ้นโดยสนามแรกจะดวลกันที่รายการ “บาห์เรน กรังด์ปรีซ์” ที่สนามอินเตอร์เนชันแนล เซอร์กิต ประเทศบาห์เรน ระหว่างวันที่ 3–5 มีนาคม 2023", "content": "สำหรับในปี 2023 ศึก “เอฟ วัน” มีการลงสนามมากมายถึง 24 สนามด้วยกัน ประกอบด้วยที่ บาห์เรน,ซาอุดีอาระเบีย, ออสเตรเลีย, จีน, อาเซอร์ไบจาน, สหรัฐอเมริกา 3 สนาม, อิตาลี 2 สนาม, โมนาโก, สเปน, แคนาดา, ออสเตรีย, สหราชอาณาจักร, ฮังการี, เบลเยียม, เนเธอร์แลนด์, สิงคโปร์, ญี่ปุ่น, กาตาร์, เม็กซิโก, บราซิล และปิดท้ายที่สหรัฐอาหรับเอมิเรตส์เรียกได้ว่าคอความเร็วที่ชื่นชอบ “เอฟวัน” นั้นได้ลุ้นกันแบบยาวเหยียดเลยทีเดียว ส่วนแฟนมอเตอร์สปอร์ตชาวไทย ก็ยังได้ชมกันสดๆเหมือนเดิมผ่านทางทรูวิชันส์ ช่องบีอิน สปอร์ต 1 (ช่อง 607)ปี 2023 ถือว่าเป็นปีที่ดุเดือดแน่นอนเพราะบรรดาทีมต่างๆหวังจะคว้าแชมป์โลกปี 2023 มาครองให้ได้ โดยเฉพาะทีมเมอร์เซเดส กับเฟอร์รารี ที่ทั้งสองทีมจ้องที่จะกระชากแชมป์มาจากอ้อมอกของทัพ “เรดบูล เรซซิ่ง” ที่ครองแชมป์โลกมา 2 ปีติดต่อกันแล้วแชมป์โลกอย่างแม็กซ์ เวอร์สแตปเพน เจ้าของแชมป์โลก 2 สมัยล่าสุดจากทีมเรด บูล เรซซิง ยังจับคู่กับเซร์คิโอ เปเรซ ยอดทีมเมตจากเม็กซิโก เหมือนเดิม โดยปีที่ผ่านมานักขับชาวดัตช์สามารถกวาดแชมป์มาครองได้ถึง 14 สนาม ส่วนเปเรซซิวแชมป์ได้ 2 สนามส่วนคู่ปรับตัวฉกาจของเวอร์สแตปเพน นั้นก็คือ ลูอิส แฮมิลตัน อดีตแชมป์โลก 7 สมัย ชาวสหราช อาณาจักรจากทีมเมอร์เซเดส แม้ว่าปี 2022 แฮมิลตัน จะจบแค่อันดับ 6 ของตารางแชมเปียนชิปแถมยังคว้าแชมป์ไม่ได้อีกด้วย ซึ่งหลายฝ่ายมองว่าสาเหตุที่นักขับวัย 38 ปีไม่สามารถเรียกฟอร์มเก่งมาได้ก็เพราะอกหักชวดแชมป์ในปี 2021แม้ว่าฟอร์มไม่ดีในซีซันที่ผ่านมา แต่ปีนี้ แฮมิลตันก็กลับมาดูสดชื่นมากกว่าเดิมและเต็มเปี่ยมไปด้วยความเชื่อมั่นว่าจะกลับมาไล่ล่าแชมป์อีกครั้ง ส่วนทีมเมทของเมอร์ซิเดสก็ไม่ธรรมดา นั่นคือ จอร์จ รัสเซลล์ นักขับชาติเดียวกันที่เพิ่งย้ายมาขับเป็นปีที่สอง ซึ่งก็เริ่มปรับตัวได้แล้วน่าจะช่วยพา “แฮมิลตัน” กลับมายืนบนจุดสูงสุดได้อีกครั้งอีกทีมที่ต้องการคว้าแชมป์โลกมาครองก็คือ เฟอร์รารี ที่ห่างจากแชมป์โลกมานานถึง 15 ปีแล้วโดยคว้าแชมป์โลกมาครองได้ต้องย้อนไปไกลถึงปี 2007 จากฝีมือคิมี ไรโคเนน นักขับจากฟินแลนด์ สำหรับในปี 2023 นั้น ทางเฟอร์รารียังไม่เปลี่ยนไลน์อัปนักแข่งแต่อย่างใด ยังคงเป็นชาร์ลส์ เลอแคร์ นักขับจากโมนาโก รองแชมป์โลกปี 2022 กับคาร์ลอส ซายน์ นักขับจากสเปน ที่จะผนึกกำลังลงไล่ล่าแชมป์มาครองให้ได้นอกจากทั้ง 3 ทีมก็ยังมีอีก 7 ทีม ที่ร่วมแข่งขันประกอบด้วย อัลฟา โรเมโอ, อัลฟาเทารี, อัลไพน์, แอสตัน มาร์ติน, ฮาสส์, แมคคลาเรน และวิลเลียม เรซซิ่ง ที่จะร่วมวงในการไล่ล่าแต้มและล่าโพเดียมจาก 3 ทีมตัวท็อปของการแข่งขันสำหรับในปี 2023 ยังมีนักขับหนึ่งเดียวของไทยอย่างอเล็กซานเดอร์ อัลบอน นักขับลูกครึ่งไทย-อังกฤษ ยังลงแข่งขันภายใต้ธงชาติไทยสังกัดทีมวิลเลียมส์ เรซซิ่ง ปีนี้อัลบอนได้ขยับขึ้นมาเป็นนักขับมือ 1 ของทีม โดยมีโลแดน ซาร์เจนท์ รุกกี้ชาวมะกัน ที่เพิ่งจะก้าวขึ้นมาขับรถฟอร์มูล่า วัน เป็นครั้งแรกในปี 2022 ทางอัลบอนเก็บได้ 4 คะแนนรั้งอันดับ 19 ของตารางแชมเปียนชิป ซึ่งนักขับวัย 26 ปี ไม่ได้พอใจกับฟอร์มการขับของตัวเองมากนัก จนทำให้ในปี 2023 นั้นเจ้าตัวลงทำการฝึกซ้อมอย่างหนักเพื่อพัฒนาตัวเองให้เข้ากับรถวิลเลียมส์ให้ได้มากที่สุดและตั้งเป้าจะติดท็อปเทนให้ได้อย่างไรก็ตาม ถือว่าไม่ง่ายเลยทีเดียวเพราะในโซนท้ายตารางก็สู้กันขาดใจไม่แพ้กัน แต่เชื่อว่า อัลบอนที่มีเลือดนักสู้สายเลือดไทยอย่างเต็มตัวน่าจะโชว์ฟอร์มได้อย่างเต็มที่เพื่อเดินหน้าชนเป้าหมายที่ตัวเองตั้งเป้าเอาไว้ได้ขณะเดียวกันปี 2023 ทาง “เอฟ วัน” ก็ได้เปลี่ยนกฎหลายอย่างก็เชื่อว่าน่าจะเป็นอีกหนึ่งปัจจัยที่จะทำให้การแข่งขันกลับมาคู่คี่สูสีกันอีกครั้งบอกได้เลยว่าศึกฟอร์มูล่า วัน ปีนี้จะเป็นอีกปีที่มีความเข้มข้นแน่นอน แชมป์เก่าก็ต้องทำงานหนักเพื่อป้องกันแชมป์ ส่วนผู้ท้าชิงก็เดินหน้าไล่ล่าเพื่อที่จะกระชากให้แชมป์กลับมาอยู่ในมือตัวเองให้ได้หรือแม้ว่ากระทั่งโซนท้ายตารางก็ดุเดือดไม่แพ้กัน แม้ว่าจะไม่มีการตกชั้นเหมือนดังเกมฟุตบอล แต่ในโลกของการแข่งขันกีฬาคงไม่มีใครอยากรั้งตำแหน่งบ๊วยของตารางอย่างแน่นอน!!ชานนท์ กล่ำดิษฐ์...เรื่อง"},
{"id": 289, "title": "ศึกมวยไทย 7 สี : เพชรวิชัย-วุฒิกร-เพชรวิเศษ น่าลุ้น", "highlight": "เวทีมวย อ.ต.ก.3 จ.นนทบุรี-สนามมวยช่อง 7 และ เวทีราชดำเนิน วันอาทิตย์ที่ 26 ก.พ. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้...", "content": "ศึกมวยดีวิถีไทย PPTV36 ถ่ายสด 10.00 น.ยูโร (ช.วราพล) ฉลามศึกมวยไทยยิม มวยจังหวะเตะต่อยหมัดแทงเข่าปล้ำตีรุนแรงฉลาดกว่า จะชนะ ดูเอ็น ผู้กองโอ่ง ตม. มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรองชนิดสนุกพลิกไปมาอีกครั้ง (ฟอร์มหลัง ยูโร ชนะคะแนน ดูเอ็น ที่นนทบุรี) 115 ต่อ 116 ป.อุดรน้อย อ.อู๊ดอุดร (แพ้ทีเคโอ ไผ่ทอง ส.สริญญา ยก 4 ที่นนทบุรี) มวยจังหวะฝีมือเตะต่อยหมัดแทงเข่าแม่นยำรุนแรงฉลาดเก๋าเกมกว่า จะชนะ เพื่อไทยเล็ก ส.ส.มานิตย์ชลบุรี (แพ้คะแนน เทพมังกร (เวียงสิงห์เล็ก ศ.เวียงสิงห์) พักยก TH. ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่กระดูกเป็นรอง 105 ต่อ 106 ป.ดาวนภา ส.ส.ต้อยแปดริ้ว (แพ้คะแนน งาเทา ป.วราลักษณ์ ที่นนทบุรี) มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดหน้าเสื่อแรงเชียร์ดีกว่า จะชนะ ฟ้าคะนอง (โตโยต้าระยอง) เพชรบ้านบึง (แพ้คะแนน งาเทา ป.วราลักษณ์ ที่นนทบุรี) มวยจังหวะเตะต่อยหมัดแทงเข่าศอกรุนแรงมีฮึดตลอดแต่สภาพแวดล้อมแรงเชียร์เป็นรองชนิดสนุกอีกครั้ง 129 ต่อ 130 ป.ธงสยาม เกียรติทรงฤทธิ์ (ชนะคะแนน จรวดศึก เกียรตินาวี ที่นนทบุรี) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดฟอร์มสดกว่า จะชนะ คนองศึก ก.กัมปนาท (ชนะทีเคโอ เอ็กซ์ตร้า(ศิริลักษณ์มวยไทย) ปกรณ์พรสุรินทร์ ยก 2 ที่นนทบุรี)มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดแต่จังหวะฝีมือเป็นรองชนิดต้องลุ้น 141 ป.ศึกมวยไทย 7 สี ช่อง 7 ถ่ายทอดสด 14.30 น.นิเชาว์ เอราวัณ (แพ้คะแนน ปลาทูทอง ศิษย์พนัญเชิง ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดเก๋าเกมกว่า จะชนะ ยอดยุทธ (ม.ราชภัฏสุราษฎร์) นายกนิลท่าขนอม (ชนะคะแนน ฉลามเพชร ศรพิชัย ที่สมุย) มวยแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอดแต่กระดูกเป็นรองท้ายๆ 127 ป.เพชรวิเศษ เพชรเกียรติเพชร (แพ้คะแนน เพชรลำพูน บำรุงศิษย์ ที่ทีวีสี 7) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดสภาพแวดล้อมแรงเชียร์ดีกว่า จะชนะ สมิงแดง ว.จักรวุฒิ (แพ้คะแนน แสงเทียนจิ๋ว ทีเด็ด 99 ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่ข้ามถิ่นมาเยือนสภาพแวดล้อมแรงเชียร์เป็นรอง 126 ป.วุฒิกร สวนน้ำธารคีรี (ชนะคะแนน ทองพูน ศิษย์พนัญเชิง ที่บางกะปิ) มวยบู๊ทรหดเตะต่อยหมัดแทงเข่าศอกปล้ำตีรุนแรงฟอร์มสดมีฮึดตลอดกว่า จะชนะ เพชรสยาม จ.ภัทรียากีฬาสยาม (ชนะคะแนน หยกคีรี ที.เอ็น.มวยไทย ที่ทีวีสี 7) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดสนุกพลิกไปมาอีกครั้ง 117 ป.เพชรวิชัย (ว.จักรวุฒิ) ก.รุ่งธนเกียรติ (ชนะคะแนน กำชัย ภ.หลักบุญ ที่ทีวีสี 7) มวยสูงยาวแข็งแกร่งเตะต่อยหมัดแทงเข่าศอกปล้ำตีรุนแรงหนุ่มแน่นฟอร์มสดมีฮึดตลอดน่าลุ้นกว่า จะชนะ แป๋ง นกเขา กม.11 (แพ้คะแนน เพชรทองหล่อ โจนูโว ที่ทีวีสี 7) มวยเก่าจังหวะเตะต่อยหมัดแทงเข่าศอกปล้ำตีรุนแรงฉลาดเก๋าเกมแต่สภาพสังขารไม่ค่อยอำนวยท้ายๆ 133 ป.ศึกเกียรติเพชร JKN 18 ถ่ายทอดสด 18.15 น.ลูกบิด สวนอาหารปีกไม้ (แพ้คะแนน อำนวยเดช ว.วรรณทวี ที่บางกะปิ) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดกว่า จะชนะ เพชรสมหมาย (ศิษย์นายกอนงค์) ตุลาหนึ่งเก้า (แพ้คะแนน หนึ่งภูสิงห์ ว.เทคโนหลวงปู่สรวง ที่ทีวีสี 7) มวยแข็งแกร่งเตะต่อยหมัดแทงเข่าปล้ำตีรุนแรงแต่ จังหวะเป็นรอง 121 ป.นิติกร สวนน้ำธารคีรี มวยสูงยาวแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ พยัคฆ์สำโรง (ศิษย์นายกอนงค์) ตุลาหนึ่งเก้า มวยจังหวะเตะต่อยหมัดแทงเข่าปล้ำตีรุนแรงชนิดสนุกอีกครั้ง (ฟอร์มหลัง นิติกร ชนะคะแนน พยัคฆ์สำโรง ที่ รดน.) 104 ป.ศักดิ์ชัยน้อย เอ็มยุเด็น (แพ้คะแนน เพชรดำ ภ.เจริญแพทย์ ที่สมุย) มวยแข็งแกร่งเตะต่อยหมัดแทงเข่าปล้ำตีรุนแรงเก๋าเกมกว่า จะชนะ ขุนศึกน้อย ศิษย์แก้วประพล (แพ้คะแนน สิบแสน นกเขา กม.11 ที่สมุย) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดแต่เสียดสีกระดูกเป็นรองท้ายๆชนิดสนุกอีกครั้ง 132 ป.สิงห์ (สิงหาเล็ก) ส.โชคมีชัย (ชนะคะแนน เพชรรภา ส.โสพิศ ที่ทีวีสี 7) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดหน้าเสื่อแรงเชียร์ดีกว่า จะชนะ เพชรรภา ส.โสพิศ (ชนะคะแนน โรเบิร์ต ส.มงคลการช่าง ที่สมุย) มวยแข็งแกร่งเตะต่อยหมัดแทงเข่าปล้ำตีรุนแรงแต่หน้าเสื่อเป็นรองชนิดสนุกอีกครั้ง 123 ต่อ 124 ป.ชัย ศิษย์อาจารย์บี้"},
{"id": 268, "title": "พระสมเด็จบางขุนพรหม วัดใหม่อมตรส เป็นองค์พระที่งดงามด้วยเส้นศิลป์", "highlight": "ส่งท้ายเดือน ก.พ.ด้วยคติจากพระฝรั่ง หลวงพ่อชยสาโรภิกขุ ซึ่งสอนว่า “ความสบายใจ ไม่ได้อยู่ที่การพยายามทำทุกสิ่งให้ได้ดังใจ แต่อยู่ที่การยอมรับว่าไม่มีอะไรได้ดังใจเราทุกอย่าง”--ถ้าท่านผู้ชมคิดได้ดังนี้ ก็แสดงว่าเราเริ่มรู้จักปล่อยวางได้มากแร้ว ชีวิตก็จะสุขและสงบได้ เพราะไม่ดิ้นรนอยากได้ อยากเป็นโน่นนี่นั่น ซึ่งต้องเหนื่อยยากในการได้มา และนำมาซึ่งความ เครียด และก่อปัญหาต่อสุขภาพ", "content": " แต่ของท่านดูเหมือนมีเข่าซ้ายยื่นไปด้านหน้า เหมือนนั่งพับเพียบ แต่มีลักษณะการตัดขอบแตกต่าง ๓ แบบคือ ๑.เรียวชะลูด ชิดองค์ ๒.เรียวมน มีปีกแคบ ๓.ขอบปีกกว้างเป็นทรงรูปไข่....ทุกพิมพ์สร้างด้วย เนื้อผงคลุกรัก เคลือบรัก เหมือนกัน บางองค์มีรอยมือลงจารอักขระยันต์ครู ด้านหน้าเป็นองค์พระปิดตาพิมพ์ชะลูด ด้านหลังมีเนื้ออูมเต็ม (หลังเบี้ย) พบทั้งหลังเรียบ และหลังจารอย่างองค์นี้ ของ เสี่ยณฐพล ลาดกระบัง ที่เห็นปั๊บจำได้ว่าเป็น “พระองค์ครู” ที่มีจุดพิจารณามาตรฐานครบเครื่อง....ทั้งพิมพ์พระที่คม จัด ชัดลึก เนื้อมวลสารจัด เข้มข้น วรรณะผิวเนื้อน้ำตาลแกมดำ รักเคลือบที่ล่อนหลุดบอกอายุถึงยุคอย่างเป็นธรรมชาติ....เพราะเป็นพระดี พุทธคุณเด่น องค์ดัง จึงเป็นองค์ที่อยู่ในครอบครองของบิ๊กๆสายปกครอง สายปราบปรามมาหลายคน ซึ่งเมื่อสิบกว่าปีก่อนมีการซื้อขายเปลี่ยนมือพระในราคา ๑.๕ ล้าน เป็นเงินสด มาถึงวันนี้ฟังว่าราคาสูงกว่า ๑๐ ล้าน แล้ว ปัจจุบันกล่าวได้ว่า ท่านเป็นหนึ่งในพระเกจิอาจารย์ที่มีวิชาอาคมเข้มขลัง มีชื่อเสียงสูงสุดแห่งยุค มีสาธุชนเคารพศรัทธาทั้งชาวไทย ชาวต่างชาติ เข้านมัสการขอเป็นศิษย์ และนิยมทำบุญบูชาวัตถุมงคลที่ท่านสร้าง....สำหรับ เหรียญรุ่นแรก ท่านสร้างออกเมื่อปี พ.ศ.๒๕๕๓ ปัจจุบันได้รับความนิยมสูง ติดทำเนียบเหรียญพระเกจิฯยุคใหม่ ที่มีผู้แสวงหามากระดับแถวหน้า มีเนื้อทองคำ พิงค์โกลด์ เงิน นวโลหะผสมชนวนทองคำ....โดยเฉพาะ เนื้อทองคำ สร้างพิเศษ ที่มีเพียง ๔๙๙ เหรียญ มีตอกโค้ด หมายเลขกำกับทุกเหรียญอย่างอันนี้ ของ เสี่ยต่าย เชียงแสน ที่เป็นหมายเลขสวย ๑๑๑ ข่าวว่าราคาสูงเกินครึ่งล้านแล้วส่วน พิธีกรรม ในวันที่ ๔ มี.ค.นี้ ก็เข้มขลังศักดิ์สิทธิ์ เพราะ สมเด็จพระมหารัชมงคลมุนี (เจ้าประคุณสมเด็จธงชัย วัดไตรมิตรฯ) เป็นประธาน พิธีเททองหล่อชนวนน้ำฤกษ์ พร้อมด้วย พระธรรมวชิรานุวัตร (หลวงพ่อแย้ม) วัดไร่ขิง และ พระครูธรรมธรพีระ....นอกจากพิธีกรรม มวลสารเนื้อพระที่นำมาเททอง หล่อชนวนนำฤกษ์ ก็มี ก้านช่อพระชัยวัฒน์ หลวงปู่บุญ ร.ศ.๑๑๘ เหรียญเจ้าสัว รุ่น ๒ เนื้อชนวน เนื้อนวะ ทองแดง แผ่นตะกรุดหลวงปู่เจือ แผ่นจารอักขระพระเกจิ วัดกลางบางแก้ว....วันที่ ๔ มี.ค. ผู้คนคงแน่นวัดพิธี เพราะไม่มีการจัดสร้างใหญ่ๆมานานมาก และวัดกลางบางแก้วก็จะเปิดรับจองพระตั้งแต่ ๐๘.๓๐ น. โดยสอบถามได้ที่วัด ๐๙-๕๕๙๐-๕๓๗๔ และ ๐๘-๗๓๒๘-๘๙๑๑.....มาถึงเรื่องฮาๆประสาสนามพระวิภาวดี ที่ร้านกาแฟเปิดใหม่สไตล์เข้มขลัง ของ “เสี่ยเต่า” ที่ไม่เหมือนใคร เพราะชั้นล่างขายกาแฟ พร้อมบริการดูดวง เจรจาเรื่องพระเครื่องของขลังกับมืออาชีพ ชั้นบนเปิดเป็นชั้นเรียนวิชาพยากรณ์ ตำรับ อ.สุชาติ....วันหนึ่งมีนักนิยมพระเครื่อง ๕-๖ คน ไปกินกาแฟ คุยเรื่องพระเครื่อง จนหนึ่งใน กลุ่มยกมือขอขัดจังหวะ ยกเอาถุงใส่เม็ดยาสมุนไพรเม็ดกลมดำขึ้นโชว์ บอกเป็นยาวาสนาจินดามณี ที่ทำพิธีสร้างโดยพระเกจิฯที่ได้ชื่อว่าเป็น “พระอริยสงฆ์แห่งลุ่มน้ำอัมพวา” องค์ปัจจุบัน สร้างตามตำรับวิชาหลวงปู่บุญเป๊ะๆ ทั้งเนื้อยาที่เป็นสมุนไพรชั้นเลิศล้วนๆ และมีการเสกสุดพลังเพื่อให้มีสรรพคุณเป็นยาวิเศษ.....ทุกคนฟังแล้วเกิดศรัทธา รับแจกไป ลองใช้คนละเม็ดสองเม็ด โดยผู้แจกย้ำว่า กลับบ้านแล้วให้ตั้งจิตอธิษฐานขอตามปรารถนา แล้วกินเลย ได้ผลยังไงมาเล่าให้ฟังด้วย.....รุ่งขึ้นคนหนึ่งโทร.รายงานผลแต่เช้าอย่างตื่นเต้นดีใจว่า ก่อนเข้านอนเอาเม็ดยาใส่มือพนมอธิษฐานขอให้กำจัดโรคร้ายให้หมด แล้วกินยา พอตื่นเช้าก็พบอานุภาพ “แม้ตายยังฟื้น”.... แต่ไม่ใช่ชีวิตที่ฟื้น เพราะยังไม่ตาย แต่เป็น “นกเขา” ซึ่งเสื่อมสภาพหลับปุ๋ยเป็นตาย เพราะอายุมากและเคยผ่าตัดมะเร็งโคนขา แต่พอกินเม็ดยาวาสนา นกเขาที่นึกว่าตายไปแล้วฟื้นมาขันจุ๊กกรู๊ เจ้าค่ะ อามิตตพุทธสีกาอ่าง"},
{"id": 259, "title": "โปรกอล์ฟสาวไทยยกขบวนดวลศึก \"แอลพีจีเอ\" ต่อที่สิงคโปร์", "highlight": "แรงจริงแรงจัง “โปรซิม” ณัฐกฤตา วงศ์ทวีลาภ นักกอล์ฟสาววัย 20 ปี รุกกี้ แอลพีจีเอ ทัวร์ และแชมป์จากรอบเนชั่นแนล ควอลิฟาย สร้างเซอร์ไพรส์ ในกอล์ฟแอลพีจีเอทัวร์ “ฮอนด้า แอลพีจีเอ ไทยแลนด์ 2023” ที่ สนามสยามคันทรีคลับ โอลด์คอร์ส พัทยา พาร์ 72 จ.ชลบุรี จ่อแชมป์หลังผ่าน 3 รอบ และสกอร์นำห่างที่ 20 อันเดอร์พาร์ โดยอันดับ 2 “โปรจีน” อาฒยา ฐิติกุล ที่เพิ่งอายุครบ 20 ปีมาไม่กี่วัน มีอยู่ 16 อันเดอร์พาร์ แถมให้อีกคน อันดับ 3 เซลีน บูติเยร์ นักกอล์ฟสัญชาติฝรั่งเศสเลือดไทย 15 อันเดอร์พาร์ นั่นเท่ากับว่าแชมป์ปีนี้นักกอล์ฟเลือดไทยจ่อรออยู่แล้ว", "content": "ส่วนสัปดาห์นี้ แอลพีจีเอขยับไปดวลกันต่อที่สิงคโปร์ ในรายการ “เอชเอสบีซี วีเมนส์ เวิลด์ แชมเปียนชิป 2023” ที่สนาม เซนโตซา กอล์ฟ คลับ ประเทศสิงคโปร์ 2-5 มี.ค.นี้ ซึ่งบรรดาโปรสาวก็ยกขบวนต่อไปจากเมืองไทยนั่นแหละ นอกจากสาวบ้านเราแล้ว ยังมียอดฝีมืออย่าง ลิเดีย โค, เนลลี คอร์ดา และ โค จิน ยอง ไปร่วมวงด้วยด้านกอล์ฟซีเนียร์ทัวร์เมืองไทย รายการเปิดฤดูกาล 2023 ที่สนาม พานอราม่า กอล์ฟ แอนด์ คันทรี คลับ แบบพาร์ 72 จบ 3 วัน อุดร ดวงเดชา ทำสกอร์เท่ากับ เชียะ ฉี หวิง จากมาเลเซีย ที่ 10 อันเดอร์พาร์ 206 ต้องดวลเพลย์ออฟหาแชมป์ ซึ่งโปรจอมเก๋าของไทยพัตต์ทำเบอร์ดี้ชนะไป ได้แชมป์พร้อมรับเงินรางวัล 120,000 บาทขณะที่กอล์ฟอาชีพสตรี ไต้หวัน แอลพีจีเอ ทัวร์ รายการ ไอซีทีเอสไอ อันวายา โคฟ เลดีส์ อินเตอร์เนชั่นแนล ที่สนาม อันวายา โคฟ กอล์ฟ แอนด์ สปอร์ตส คลับ ของไต้หวัน สองสาวไทย พัชรจุฑา คงกระพันธ์ และ ยุพาภรณ์ กวินปกรณ์ ไปซิวที่ 2 ร่วมกลับมา สกอร์รวม 3 อันเดอร์พาร์ 213 เท่ากัน โดยมี เบียนกา ปาดังกานาน โปรสาวฟิลิปปินส์ ได้แชมป์ไป สกอร์ 9 อันเดอร์พาร์ 207ฝั่งกอล์ฟ “พีจีเอ แชมเปียนส์” ของสหรัฐฯ สัปดาห์นี้ดวลกันที่รัฐอริโซนา รายการ โคโลการ์ด คลาสสิก 3-5 มี.ค. “โปรช้าง” ธงชัย ใจดี ลงลุ้น และ กอล์ฟเอเชียนทัวร์ นิวซีแลนด์ โอเพ่น ที่ มิลล์บรูค รีสอร์ท 2-5 มี.ค. มี 2 โปรไทย เนติพงศ์ ศรีทอง และ กัญจน์ เจริญกุล “เบี้ยหงาย”trkeelanews@gmail.com"},
{"id": 253, "title": "ไอ้ปื๊ดดาหน้าปฏิเสธแผนสันติภาพ", "highlight": "เสียงเรียกร้องจากหลายประเทศให้จีนเป็นตัวกลางเจรจายุติสงครามรัสเซีย-อูเครน ทันทีที่เสียงเรียกร้องดังถี่ขึ้น เซเลนสกีประธานาธิบดีอูเครนก็ออกมาพูดลอยๆ ใส่จีน (ที่ผมเขียนรับใช้ไปเมื่อวันพฤหัสบดี 23 กุมภาพันธ์ 2023) โดยเตือนจีนว่า ถ้าจีนเลือกยืนข้างรัสเซีย จีนจะเจอสงครามโลกครั้งที่ 3 ทำให้คนทั่วไปที่ไม่ได้ตามวาทะของบรรดาผู้นำประเทศอย่างวันต่อวัน ก็จะเข้าใจผิดว่า จีนกำลังเข้าข้างรัสเซีย เซเลนสกีจึงต้องปรามจีนไว้ก่อน", "content": "ไม่ใช่เซเลนสกีเพียงคนเดียว แอนโทนี บลิงเคน รัฐมนตรีต่างประเทศสสหรัฐฯก็ออกมาเตือนนายหวัง อี้ กรรมการกรมการเมืองแห่งกรรมการพรรคคอมมิวนิสต์จีนว่า หากจีนหนุนรัสเซีย จีนต้องรับผลตอบสนองที่จะเกิดขึ้น บลิงเคนพูดพร้อมกับเซเลนสกี ทำให้เราเดาว่าเซเลนสกีกับบลิงเคนอาจจะประชุมและสื่อออกมาพร้อมกัน ว่าต้องทยอยสร้างข้อความออกมาดิสเครดิตจีน ว่าจีนอยู่ในสงครามความขัดแย้งนี้ด้วยเรียนไปเมื่อวันพฤหัสบดีแล้วว่า จีนระวังตัวในความขัดแย้งนี้มาก ใต้สมองของจีนมีแต่เรื่องค้าขายกับการพัฒนา จีนต้องการให้โลกสงบ ถ้าไม่รบกันเศรษฐกิจโลกก็ดีและมีกำลังซื้อ จีนเป็นประเทศผู้ผลิตก็จะรวยอู้ฟู่ จีนอยากพาตัวเองไปสู่ประเทศที่มีเศรษฐกิจเบอร์หนึ่งของโลกด้วยการขายของเมื่อมีเสียงเรียกร้องให้จีนเป็นตัวกลางในการยุติสงครามดัง ‘ถี่’ ขึ้น จีนจึงลองเผยร่างแผนสันติภาพ 12 ข้อ ดังต่อไปนี้ 1.เคารพอธิปไตยของทุกประเทศ 2.ละทิ้งแนวความคิดสงครามเย็น 3.หยุดใช้ความรุนแรง 4.ฟื้นฟูกระบวนการเจรจาสันติภาพ 5.แก้ไขวิกฤติด้านมนุษยธรรม 6.ปกป้องพลเรือนและเชลยสงคราม 7.ปกป้องโรงไฟฟ้านิวเคลียร์ให้มีความปลอดภัย 8.ลดความเสี่ยงในทางยุทธศาสตร์ 9.อำนวยความสะดวกในการส่งออกธัญพืช 10.ยกเลิกมาตรการคว่ำบาตรฝ่ายเดียว 11.รักษาเสถียรภาพของอุตสาหกรรมและห่วงโซ่อุปทาน และ 12.สนับสนุนการฟื้นฟูประเทศหลังสงครามสงบจบลง จีนยังเพิ่มเติมการเรียกร้องให้ทุกฝ่ายหลีกเลี่ยงการใช้อาวุธนิวเคลียร์ และจะต้องไม่มีการทำสงครามนิวเคลียร์เกิดขึ้น จีนยังประกาศว่า “เราขอคัดค้านการพัฒนาและการใช้อาวุธเคมีหรืออาวุธชีวภาพ ไม่ว่าจะโดยประเทศใดก็ตาม หรือภายใต้สถานการณ์ใดก็ตาม”ทันทีที่ร่างแผนสันติภาพของจีนถูกเผยแพร่ออกไป เสียงแซ่ซ้องร้องยอมรับดังไปทุกตรอกซอกมุมของโลก แม้แต่พวกประเทศเล็กชาติน้อยที่เป็นสมาชิกนาโตก็ปรบมือเสียงดังกึกก้องร้องว่า ‘ดี’ เรื่องนี้สร้างความตระหนกตกใจให้กับพวกก่อสงคราม เราชาวโลกจึงเห็นพวกที่สร้างสงครามและได้ประโยชน์จากสงคราม ดาหน้าออกมาต่อต้านแผนสันติภาพฯ กันอย่างรวดเร็วคนที่หางโผล่ออกนอกกางเกงคนแรกคือไบเดน ไบเดนร้อนรนให้สัมภาษณ์เอบีซีนิวส์เมื่อ 24 กุมภาพันธ์ 2023 ว่าการให้จีนมาไกล่เกลี่ยสงครามรัสเซีย-อูเครน เป็นเรื่องไม่สมเหตุสมผล “ผมไม่เห็นเลยว่าแผน (ที่จีนเสนอ) จะให้ประโยชน์กับใคร” ส่วนนายบลิงเคน รัฐมนตรีต่างประเทศสหรัฐฯตะโกนว่า “จีนเล่นสองบทพร้อมกัน บทแรกคือพยายามแสดงท่าทีเป็นกลางและแสวงหาสันติภาพ แต่อีกบทหนึ่งก็คือเผยแพร่วาทกรรมผิดๆ”หลังจากที่แผนสันติภาพของจีนได้รับการขานรับจากประเทศต่างๆทั่วโลก อีกคนหนึ่งซึ่งตกใจถึงขนาดตาถลนออกมานอกเบ้าห้อยต่องแต่งก็คือเยน สโตลเตนเบิร์ก เลขาธิการนาโต แกอาจจะคิดอยู่ในใจว่า อา...กว่าจะปั้นสงครามความขัดแย้งในจนถึงระดับนี้ นาโตต้องใช้เงินใส่ลงไปในการรบแล้วถึง 1.5 แสนล้านดอลลาร์สหรัฐฯ (5.2 ล้านล้านบาท) ถ้าสงครามสงบจบลง เราก็ไม่ได้อะไร จากนั้น นายสโตลเตนเบิร์กก็เร่งรีบออกมาให้สัมภาษณ์กับสื่อว่า “จีนไม่มีเครดิตความน่าเชื่อถือ”การพิจารณาว่าใครก่อสงคราม ให้ดูจากข้อความที่ให้สัมภาษณ์สื่อ และอาการตระหนกตกใจ ใครๆก็ชอบและขอบคุณจีนที่มีข้อเสนอสันติภาพมาให้ได้หยุดสงคราม สงครามสงบจบลงไม่ดีดอกหรือ สหรัฐฯและนาโตกลัวอะไร?นิติการุณย์ มิ่งรุจิราลัยsonglok1997@gmail.com"},
{"id": 256, "title": "แพะรับบาป??", "highlight": "“เรือใบสีฟ้า” แมนเชสเตอร์ ซิตี้ โชว์ฟอร์ม ได้อย่างยอดเยี่ยมอีกครั้งบุกไปถล่มบอร์นมัธ 4-1 ในศึกพรีเมียร์ลีก นัดล่าสุด ไล่บี้ “ไอ้ปืนใหญ่” อาร์เซนอล เหลือ 2 แต้ม ทำให้ทุกอย่างในทีมชื่นมื่นเหมือนเดิม", "content": "ไม่เหมือนกับหลังจบเกมที่ “เรือใบสีฟ้า” ทำได้แค่เสมอแอร์เบ ไลป์ซิก 1-1 ในเกมยูฟ่า แชมเปียนส์ ลีก รอบ 16 ทีม นัดแรก ที่มีแต่เสียงก่นด่าบรรดาแนวรุกของ ซิตี้ โดยเฉพาะเออร์ลิง ฮาแลนด์ กองหน้าทีมชาตินอร์เวย์ ที่ตกเป็นเป้าหมายแรกของบรรดานักวิจารณ์ทั้งหลายแต่เกมดังกล่าวก็ไม่ได้เป็นเกมแรกที่ฮาแลนด์ โดนวิจารณ์ทำนองนี้ เพราะในทุกเกมที่แมนฯ ซิตี้ ไม่สามารถเก็บชัยชนะได้ไม่ว่าจะเป็นในเกมบอลลีก บอลถ้วย หรือบอลยุโรป หวยมาลงที่กองหน้ารายนี้เพียงแค่คนเดียวเท่านั้นกลายเป็นหากแมนฯ ซิตี้ ไม่สามารถเก็บชัยชนะได้ ฮาแลนด์จะกลายเป็นแพะที่โดนด่าหาว่าไม่มีประโยชน์ ทั้งๆที่ลืมไปหรือเปล่าว่า อดีตกองหน้าดอร์ทมุนด์รายนี้ซัดประตูไปแล้ว 26 ประตูในเกมลีกจาก 23 นัด หากรวมทุกรายการยิงไป 32 ประตูจาก 32 นัดลองคิดดูซิว่ายิงขนาดนี้ยังโดนหาว่าไม่มีประโยชน์นี่ถ้าลองไม่ยิงประตูเลยหรือเพิ่งยิงได้ไม่เกิน 10 ลูกป่านนี้คงโดนด่าจนจมธรณีไปแล้วแน่นอนแต่เอาเข้าจริงๆแล้ว ฮาแลนด์ก็มีส่วนทำให้ แมนฯ ซิตี้ ไม่สามารถโชว์ฟอร์มได้ไฉไลเหมือนเดิม นอกจากนั้นสิ่งที่ขาดหายไปของ “เรือใบสีฟ้า” ในฤดูกาลนี้คือความสม่ำเสมอที่ถ้าเทียบกับ 2-3 ปีที่แล้วลดลงไปเยอะหนึ่งในสาเหตุก็คือการย้ายมาของฮาแลนด์ นั่นเอง!!ก่อนหน้านี้นับตั้งแต่เซร์คิโอ อเกวโร ตำนานกองหน้าชาวอาร์เจนตินาของสโมสรโบกมืออำลาทีมไป เป๊ปก็แทบจะไม่ค่อยใช้งานกองหน้าตัวเป้าแบบจริงจังเลยโดยกุนซือเลือดกระทิงหันมาเลือกใช้กองหน้าแบบฟอลส์ไนน์ หรือกองหน้าตัวหลอกแทน ซึ่งการใช้กองหน้าชนิดนี้ทำให้ใครก็สามารถลงยืนตำแหน่งหน้าเป้าได้ ขนาด ควิน เดอ บรอยน์ ในตำแหน่งจอมทัพยังเคยเล่นมาแล้วซึ่งการมีกองหน้าฟอลส์ไนน์นั้นเหมือนไม่มีกองหน้าทุกคนสามารถเดินเกมรุกได้ทั้งหมดและสามารถพาบอลเข้าไปจบสกอร์เองได้ทันที ซึ่งส่งผลให้ในฤดูกาล 2021-2022 บรรดาแนวรุกต่างยิงประตูได้มากมายไม่ว่าจะเป็น เควิน เดอ บรอยน์ ยิง 19 ประตู, ริยาด มาห์เรซ 24 ประตู, ฟิล โฟเดน 14 ประตู, แบร์นาร์โด ซิลวา ยิงไป 13 ประตู หรือแม้กระทั่ง ราฮีม สเตอร์ลิง ที่ย้ายไปแล้วยังยิงได้ 17 ประตูแต่พอซีซันนี้เมื่อฮาแลนด์เข้ามา เป๊ปเปลี่ยนมาใช้ระบบกองหน้าตัวเป้าขนานแท้ทำให้แผนการเล่นของแมนฯ ซิตี้ ที่เล่นกันมาในช่วง1-2 ปีหลังจนคุ้นชินต้องเปลี่ยนไปจากปกติที่ผู้เล่นแดนกลางพาบอลขึ้นไปได้เลย และพร้อมยิงประตู หรือปีกทั้งสองข้างพาบอลมุ่งไป ที่กรอบเขตโทษและหาช่องว่างเพื่อพังประตูได้เลยแต่พอมีฮาแลนด์ ทำให้ทุกคนต้องมองหากองหน้าทีมชาตินอร์เวย์รายนี้เป็นเป้าหมายหลัก เพราะต้องป้อนบอลให้กับตำแหน่งกองหน้าเบอร์ 9 เพื่อพังประตู แดนกลางอย่างเดอ บรอยน์ ที่ปกติจ่ายเสร็จจะวิ่งหาช่องยิง ตอนนี้เปลี่ยนเป็นต้องมองหาอดีตกองหน้าซัลซ์บวร์ก ก่อนแทงบอลให้เพื่อสังหารหรือปีก 2 ข้างอย่างแจ็ค กรีลิช หรือริยาด มาห์เรซ รวมถึงฟิล โฟเดน จากปกติมีอิสระในเกมรุกสามารถทำประตูเองได้เลย กลายเป็นต้องเปิดบอลครอสเข้ากลาง หรือหาช่องแทงเข้าไปเพื่อให้ฮาแลนด์จบสกอร์ทำให้บรรดากองหลังต่างจับทางได้ง่ายเลยทีเดียว เพราะยังไงบอลต้องมาถึงฮาแลนด์อยู่แล้วในจังหวะสุดท้ายจัดตัวประกบซัก 2 คนก็อยู่หมัดแล้วทั้งๆที่บางครั้งตำแหน่งอื่นๆ อาจจะทำผลงานได้ไม่ดี จ่ายบอลเสียง่าย เปิดบอลไม่ตรงจุดที่นัดพบหน้าประตู หรือทำพลาดง่ายๆ ในการยิงประตู หรือแม้กระทั่งเป๊ปแก้เกมไม่ดีแต่ด้วยที่ฮาแลนด์เป็นตำแหน่งที่ยืนกองหน้าตัวเป้ามีหน้าที่ยิงประตู เมื่อจบสกอร์พาทีมชนะไม่ได้เจ้าตัวก็จึงต้องกลายเป็นแพะรับบาปกับผลการแข่งขันทั้งหมดแทน!!มะระหวาน"},
{"id": 260, "title": "เวรกรรมบอลไทย", "highlight": "ยังเป็นปัญหาใหญ่ของวงการลูกหนังไทยหลังจากต้องเจอกับโรคเลื่อน อยู่ตลอดแบบรักษาไม่หายในการรับเงินสนับสนุนสโมสรจากสมาคมฟุตบอล เดิมในยุคของ “บังยี” วรวีร์ มะกูดี ที่หลายคนบ่นหนักบ่นหนา ได้อยู่ 25 ล้าน และมีแนวโน้มจะเพิ่มขึ้นอีก", "content": "แต่พอเปลี่ยนมือเข้าสู่ยุค “บิ๊กอ๊อด” พล.ต.อ.สมยศ พุ่มพันธุ์ม่วง เข้ามานั่งบริหารงานบ้างเพราะหลายสโมสรเคลิ้มกับนโยบายสวยหรูต่างๆนานาสุดท้ายเป็นไงงบประมาณในการสนับสนุนบรรดาสโมสรลดจากเดิม 25 ล้านบาทเหลือ 20 ล้านบาท ไม่เท่านั้นล่าสุดมีเหตุอ้างต่างๆนานาในการตัดงบหนุนลดลงไปอีกเหลือ เพียง 14 ล้านบาท (ฟังไม่ผิดแน่นอน)ทำเอาบรรดาสโมสรอ้าปากค้างหายใจรวยรินใกล้รอวันตายเข้าไปทุกที เพราะงบทำทีมที่ทุกสโมสรต้องจ่ายในการพัฒนาทีมแต่ละเดือนเพื่อให้ผลงานตามเป้า โดยเฉพาะเรื่องเงินเดือนค่าจ้างนักเตะมันมีรายจ่ายมากเกินกว่ารายรับที่ได้มาแต่ละฤดูกาลเสียอีกรวมแล้วเงินอุดหนุนที่สมาคมเจียดมาให้กับสโมสรบวกกับสปอนเซอร์ที่เปรียบเหมือนเค้กก้อนเดียวที่ต้องแบ่งกันให้ครบหลายทีมทำให้เหลือน้อยนิดแทบไม่พอยาไส้หนำซ้ำเงินอุดหนุนที่เหลือเพียง 14 ล้านบาท ยังแบ่งแยกย่อยเป็น 4 งวด งวดละ 3.5 ล้านบาท แค่นี้ทุกสโมสรก็พะงาบๆต้องเร่งใส่สายออกซิเจนเพื่อให้รอดตายเพราะการทำทีมในแต่ละปีไม่ได้ใช้แค่หลักสิบแต่เป็นหลักร้อยล้านนะครับ (ไม่ใช่ร้อยบาท) สโมสรไหนที่สายป่านน้อยก็รอวันตายอย่างเดียว ใครที่พวกเยอะมีงบก้อนโตก็ตายช้าหน่อยโอ้แม่เจ้า! ล่าสุดได้ยินมาอีกว่างวดแรกเพิ่งจะคลอดออกมาแค่ 1.5 ล้านบาทเท่านั้นเองนี่มันเกิดอะไรขึ้นกับวงการฟุตบอลไทยไปแล้วเอ! ทำไมถึงได้ตกต่ำแทบจะทั้งระบบ กล้าพูดได้อย่างเต็มปากถือเป็นการบริหารงานที่ล้มเหลวของสมาคมลูกหนังไทยภายใต้การบริหารงานของ “บิ๊กอ๊อด”วันนี้รายรับของสมาคมถ้าจำไม่ผิดมาจากหลากหลายทั้งสปอนเซอร์ ค่าถ่ายทอดสดรวมไปถึงจากการกีฬาแห่งประเทศไทย แต่ทำไมเงินอุดหนุนถึงออกช้าหรือการที่เงินอุดหนุนช้าหรือลดลงมีความนัยแอบแฝงไปหรือเปล่าพอลองย้อนความคิดกลับไปสมัยที่ “บังยี” เป็นนายกสมาคมฯ ตอนนั้นไม่ได้มีการของบสนับสนุนจากการกีฬาแห่งประเทศไทย แต่เงินอุดหนุนที่สโมสรได้รับมากถึง 25 ล้านบาทไถ่ถามจากหลายสโมสรต่างบอกเป็นเสียงเดียวกันว่า “กราฟ” ของสมาคมลูกหนังไทยกำลังดิ่งเหว เพราะระบบการบริหารต่างๆล้มเหลวอย่างสิ้นเชิง ผลงานทีมชาติตกต่ำไล่ตามหลังเวียดนามทั้งชาย-หญิง บอลหญิงก็ชวดไปบอลโลก เงินอุดหนุนลดลงและช้า แถมกรรมการผู้ตัดสินก็ห่วยแตก ทุกอย่างดูแล้วมันฉุดให้วงการลูกหนังไทยตกต่ำกว่าที่คิดแต่ก็ว่าไม่ได้เพราะทั้งหมดทั้งมวลเกิดจากเสียงส่วนใหญ่ที่เป็น “กบเลือกนาย” สุดท้ายก็เอานกกระสามากินตัวเอง จนทำให้สโมสรกำลังจะตายหายหมดแล้วเป็นไงครับจำกันได้หรือเปล่ากับวลีของ “บิ๊กอ๊อด” ที่กล่าวไว้ว่า “แฟร์-โปร่งใส-ใครไม่อายผมอาย” ลองนั่งนับนิ้วดูแล้วทำไม่ได้สักข้อถือเป็นเวรกรรมของวงการลูกหนังไทยจริงๆ ที่มีนายใหญ่ที่ไม่เป็นมืออาชีพนั่งบริหารงานอยู่จากนี้คงทำได้แต่เพียงภาวนาอย่างเดียวครับว่าเมื่อไหร่จะเปลี่ยนนายกเสียที.โจโจ้"},
{"id": 247, "title": "ดับเครื่องชน", "highlight": "จับตาดู “มวยคู่เอก” ชิงถ้วย นายกฯลุงตู่ฉลองยุบสภาฯ เป็นการโคจรมาเจอกันระหว่าง นายศักดิ์สยาม ชิดชอบ รมว.คมนาคมแม่ทัพใหญ่พรรคภูมิใจไทย กับ นายชูวิทย์ กมลวิศิษฎ์ ผู้กล้าเปิดโปงทุจริตชนิดถึงไส้ถึงพุง", "content": "โดยมีโครงการก่อสร้างรถไฟฟ้า สายสีส้มตะวันตกมูลค่า 1.4 แสนล้านบาทเป็นเดิมพัน!!นายศักดิ์สยาม มุมน้ำเงิน เป็นมวยเชิงสูง โดนฝ่ายค้านรุมยำในสภาฯมาหลายกระทอก ยังไม่เคยโดนน็อกคาเวทีส่วน เสี่ยชูวิทย์ มุมแดง เป็นยอดมวยบุกเดินหน้าไล่บี้ขยี้คู่ต่อสู้แบบไร้ความปรานี ขึ้นแท่นเป็นจอมบู๊ขวัญใจมหาชนคู่นี้น่าจะพะบู๊กันดุเดือดไม่แพ้สงครามรัสเซีย-ยูเครน“แม่ลูกจันทร์” เชื่อว่า ถ้าไม่มีข้อมูลเด็ดในมือ “นายชูวิทย์” จะไม่แฉลบไปท้ารบ “นายศักดิ์สยาม” รมว.คมนาคมถ้าไม่มั่นใจในข้อมูล นายชูวิทย์ จะไม่ลุยเปิดโปงโครงการก่อสร้างรถไฟฟ้าสายสีส้มถึงหน้าทำเนียบรัฐบาลถ้าไม่เห็นจุดสลบ เสี่ยชูวิทย์ ไม่กล้าบุกไปท้ารบนายศักดิ์สยามถึงถ้ำเสือกระทรวงคมนาคม!!“แม่ลูกจันทร์” ชี้ว่า ศึกใหญ่ฟัดใหญ่ จะไม่ลุกลามบานปลาย ถ้า “นายศักดิ์สยาม” ชี้แจงข้อกล่าวหาอย่างชัดเจน มีน้ำหนัก และสุภาพนุ่มนวล แต่ “นายศักดิ์สยาม” นอกจากไม่ชี้แจงให้จะแจ้ง ยังพูดแขวะเสี่ยชูวิทย์เอาคืนเมื่อโดนนายศักดิ์สยามเบิ้ลเครื่องใส่ นายชูวิทย์ก็ลุยกลับเต็มคาราเบลเริ่มจากส่งหนังสือร้องเรียน นายกฯลุงตู่ ให้ตรวจสอบโครงการก่อสร้างรถไฟฟ้าสายสีส้มตะวันตกที่อาจเข้าข่ายฮั้วประมูล??และอาจทำให้ราชการเสียประโยชน์ก้อนโต??เพื่อกระตุกเบรกนายกฯลุงตู่ไม่ให้ไฟเขียวทิ้งทวนโครงการรถไฟฟ้าสายสีส้มตามข้อเสนอของกระทรวงคมนาคมและ รฟม.“แม่ลูกจันทร์” เชื่อว่า โครงการก่อสร้างรถไฟฟ้าสายสีส้มมูลค่า 1.4 แสนล้านบาท (ซึ่งชักกระตุกมา 3 ปี) จะเดินหน้าต่อไปได้...ถ้ากระทรวงคมนาคมสามารถชี้แจงข้อสงสัยได้เคลียร์ทั้ง 3 ประเด็น!!1.เหตุใด การเปิดประมูลครั้งแรก และเอกชนยื่นซองประมูลแล้ว แต่ถูกยกเลิกกลางคัน ทำให้กลุ่มบีทีเอส ซึ่งเสนอให้รัฐบาลจ่ายเงินสนับสนุนน้อยที่สุด ต้องอดกินไข่แดง??2.เหตุใดการเปิดประมูลครั้งที่ 2 มีแก้ไขหลักเกณฑ์ทำให้กลุ่มบีทีเอส ผู้ชนะประมูลครั้งแรกไม่มี สิทธิ์เข้าประมูล??3.เหตุใด การประมูลครั้งที่ 2 บริษัทผู้ชนะประมูลเสนอให้รัฐบาลจ่ายเงินสนับสนุนมากกว่าการประมูลครั้งแรกถึง 6.8 หมื่นล้านบาท??โครงการเดิม สเปกเดิม ระยะทางเท่าเดิม สัมปทานเท่าเดิม ทำไมจึงแพงกว่าเดิมตั้ง 6.8 หมื่นล้านบาท??ไปทำกันอีท่าไหน...ช่วยชี้แจงให้หายคันใจหน่อยเถอะโยม.“แม่ลูกจันทร์”"},
{"id": 252, "title": "มวยน่าดูวันนี้ “สมหมาย” จัดศึกมวยไทยพันธมิตร ขาวผ่องฟอร์มสดจะชนะเก้าปฏักท้ายๆ", "highlight": "เวทีมวยกองทัพอากาศธูปะเตมีย์ ดอนเมือง วันจันทร์ที่ 27 ก.พ. (วันนี้) เป็นรายการมวย ศึกมวยไทยพันธมิตร จัดโดยโปรโมเตอร์ สมหมาย สกุลเมตตา คู่มวยคู่คี่ JKN 18 ถ่ายทอดสด เวลา 18.15-20.15 น. “ชัย ศิษย์ อ.บี้” ขอวิจารณ์ไปตามฝีมือ ดังนี้", "content": "เหนือธรณี (ศิษย์กำนันลือ) พุฒิประชาชื่น (แพ้คะแนน ขวานฟ้า ป.นิพนธ์พันธ์ ที่อ้อมน้อย) มวยแข็งแกร่งเตะต่อยหมัดแทงเข่าปล้ำตีรุนแรง มีฮึดตลอดกว่า จะชนะ ซุปเปอร์บี (เพชรน้องบี) เดชเพชรสีทอง (ชนะคะแนน ปืนดำ ไกรศิระภพบ๊อกซิ่งยิมส์ ที่ดอนเมือง) มวยจังหวะเตะต่อยหมัด แทงเข่าปล้ำตีคล่องฟอร์มสดชนิดสนุก 101 ป.เพชรนาย่า นาย่าปาร์ควิว (ชนะคะแนน ขุนไกร ส.วังเสือ ที่ดอนเมือง) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดชกอยู่ประจำ จะชนะ คชสิทธิ์ (หยกทอง ศ.ศรีวิชา) ท่าแซะยาสัตว์ (ชนะคะแนน บัลลังก์เงิน เพชรพนมทวน ที่ รดน.) มวยเก่าจังหวะเตะต่อยหมัดแทงเข่าศอกปล้ำตีรุนแรงเก๋าเกมแต่หยุดหายไปนานหลายปีนึกว่าเปลี่ยนอาชีพ ไปแล้ว 110 ป.เพชรจั๊กจั่น (พรพรหม) ช.ห้าพยัคฆ์ (ชนะคะแนน เพชรทองคำ เดชเพชรสีทอง ที่อ้อมน้อย) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดหลักเหลี่ยมดีกว่า จะชนะ นรินทร์เดช (เดชฤทธิ์) ไหทองคำ (ชนะทีเคโอ เพชรแสนคม เดอะเบสมวยไทยยิม ยก 4 ที่ รดน.) มวยแข็งแกร่งเตะต่อย หมัดแทงเข่าศอกปล้ำตีรุนแรงแต่หลักเหลี่ยมเป็นรอง 119 ป.ขาวผ่อง ศักดิ์ภิญโญ (ชนะคะแนน แสงเทียนจิ๋ว ทีเด็ด 99 ที่ รดน.) มวยสูงยาวแข็งแกร่งเตะต่อยหมัดแทงเข่าปล้ำตีรุนแรงฟอร์มสดมีฮึดตลอดกว่า จะชนะ เก้าปฏัก (เพชรทวี ส.พงษ์อมร) ซินบีมวยไทย (แพ้คะแนน สิงห์โดมทอง นกยีนส์ลาดกระบัง ที่อ้อมน้อย) มวยสูงยาวแข็งแกร่งเตะต่อย หมัดแทงเข่าปล้ำตีรุนแรงเก๋าเกมกว่าแต่แรงปลายเป็นรองท้ายๆชนิดสนุก 127 ป.ชัย ศิษย์อาจารย์บี้"},
{"id": 245, "title": "ยกระดับเฝ้าระวังโรคไข้หวัดนก", "highlight": "จากกรณีกระทรวงสาธารณสุขกัมพูชาแถลงการณ์ยืนยันการ ตรวจพบเด็กหญิงวัย 11 ขวบ เสียชีวิตจากการติดเชื้อไวรัสไข้หวัดนกสายพันธุ์ H5N1", "content": "กรมปศุสัตว์ได้เตรียมความพร้อมในการเฝ้าระวังและป้องกันโรคไข้หวัดนกเข้าสู่ประเทศไทยมาอย่างต่อเนื่อง โดยให้เจ้าหน้าที่ในพื้นที่เข้าตรวจเยี่ยมเกษตรกรผู้เลี้ยงสัตว์ปีกอย่างใกล้ชิด สุ่มเก็บตัวอย่างสัตว์ปีกในพื้นที่เสี่ยง เช่น พื้นที่ตามแนวชายแดน พื้นที่นกอพยพ พื้นที่นกวางไข่ พื้นที่ที่มีการเลี้ยงสัตว์ปีกหนาแน่น พร้อมเข้มงวดการเคลื่อนย้ายสัตว์และซากสัตว์ปีกภายในประเทศ รวมถึงให้ชะลอการนำเข้าสัตว์และซากสัตว์ปีกจากประเทศที่เกิดโรคไข้หวัดนกสำหรับการเลี้ยงสัตว์ปีกในระบบฟาร์ม ให้เข้มงวดความปลอดภัยทางชีวภาพขั้นสูงสุด เช่น การทำความสะอาดและฆ่า เชื้อโรคในโรงเรือนและบริเวณโดยรอบอย่างน้อยสัปดาห์ละ 1 ครั้ง สัตวแพทย์ควบคุมฟาร์มต้องรักษาระบบความปลอดภัยภายในฟาร์ม ควบคุมการเข้า-ออกฟาร์ม ให้ฉีดพ่นยานพาหนะทุกคันรณรงค์ทำความสะอาดและพ่นยาฆ่าเชื้อโรคในพื้นที่เสี่ยงต่างๆ ตลอดจนผลักดันระบบการเลี้ยงสัตว์ปีกให้เข้าระบบมาตรฐาน GAP หรือ GFM รวมถึงประสานความร่วมมือกับหน่วยงานภายในประเทศ อาทิ กระทรวงสาธารณสุข กรมอุทยานแห่งชาติ สัตว์ป่า และพันธุ์พืช ตลอดจนหน่วยงานระหว่างประเทศอย่างต่อเนื่องรายงานการพบโรคไข้หวัดนกในประเทศเพื่อนบ้าน กรมปศุสัตว์จึงยกระดับมาตรการเฝ้าระวัง ป้องกัน และควบคุมโรคอย่างเข้มงวด พร้อมขอความร่วมมือเกษตรกรผู้เลี้ยงสัตว์ปีกสังเกตอาการสัตว์อย่างใกล้ชิด หากพบสัตว์ปีกป่วยตายผิดปกติ อย่านำสัตว์ปีกไปจำหน่ายจ่ายแจก หรือนำไปประกอบอาหารโดยเด็ดขาด ให้แจ้งเจ้าหน้าที่ปศุสัตว์อำเภอ อาสาปศุสัตว์ อาสาสมัครสาธารณสุขประจำหมู่บ้าน และเจ้าหน้าที่ปศุสัตว์ในพื้นที่ทันทีเพื่อให้เจ้าหน้าที่ปศุสัตว์ลงพื้นที่ตรวจสอบและดำเนินมาตรการควบคุมโรคทันที สอบถามข้อมูลเพิ่มเติมได้ที่สำนักควบคุม ป้องกัน และบำบัดโรคสัตว์ (สคบ.) กรมปศุสัตว์ หรือสายด่วนกรมปศุสัตว์ โทร.06-3225-6888 หรือแจ้งผ่าน Application : DLD 4.0 ได้ตลอดเวลา.สะ-เล-เต"},
{"id": 244, "title": "สมชัย เลิศสุทธิวงค์ \"เคลียร์\" ก้าวต่อไปของ เอไอเอส", "highlight": "บริษัท แอดวานซ์ อินโฟร์ เซอร์วิส จำกัด (มหาชน) หรือเอไอเอส ผู้ให้บริการโครงข่ายโทรศัพท์เคลื่อนที่รายใหญ่ ที่สุดในประเทศไทย กำลังจะมีอายุครบ 34 ปีในปีนี้", "content": "ตลอด 34 ปีแห่งการดำรงอยู่ของเอไอเอสในประเทศไทย ผู้ให้บริการมือถือยักษ์ใหญ่รายนี้ ปรับเปลี่ยนรูปโฉมและทิศทางเรื่อยมา อันเป็นธรรมดาของธุรกิจที่ผูกติดกับเทคโนโลยี ย่อมต้องปรับเปลี่ยนได้อย่างรวดเร็ว ว่องไว และไม่หยุดนิ่งจากผู้ให้บริการโทรศัพท์เคลื่อนที่ (Moblie Operator) เอไอเอสปรับตัวสู่การเป็น Telecom Service Provider โดยมีบริการอินเตอร์เน็ตบรอดแบนด์ตามบ้าน (Fixed Line Broadband) เข้ามาเสริมกำลัง จากนั้นขยับสู่การเป็น Digital Life Service Provider ซึ่งมีทั้งโครงข่ายและบริการดิจิทัลหลากหลาย จนล่าสุดมุ่งหน้าสู่การเป็น Cognitive Telco หรือองค์กรโทรคมนาคมอัจฉริยะภายใต้เป้าหมาย 3 ปี (2565-2567)นอกจากการแสวงหาโอกาสและการเติบโตใหม่ๆ หลังรายได้หลักจากบริการมือถือเติบโตลดลงต่อเนื่อง ปี 2566 ยังเป็นอีกปีที่มีความสำคัญยิ่งต่ออุตสาหกรรมโทรคมนาคมไทย เพราะการควบรวมกิจการระหว่างบริษัท ทรู คอร์ปอเรชั่น จำกัด (มหาชน) กับบริษัทโทเทิ่ล แอ็คเซ็ส คอมมูนิเคชั่น จำกัด (มหาชน) หรือดีแทค มีกำหนดเสร็จสิ้นภายในไตรมาสแรกของปี 2566 ซึ่งจะทำให้ผู้เล่นในตลาดลดจาก 3 รายเหลือ 2 ราย และทรูจะขยับขึ้นมาเป็นผู้ให้บริการอันดับ 1 เมื่อนับจากจำนวนลูกค้าขณะเดียวกัน ภายในไตรมาสสองของปี 2566 กระบวนการเข้าซื้อกิจการ 3BB จากกลุ่มบริษัท จัสมิน อินเตอร์เนชั่นแนล จำกัด (มหาชน) ของเอไอเอส ก็จะแล้วเสร็จเช่นกัน ซึ่งจะทำให้เอไอเอสไฟเบอร์ ก้าวสู่การเป็นผู้เล่นอันดับ 2 รองจากทรูออนไลน์ทันทีความเปลี่ยนแปลงที่มีนัยสำคัญยิ่งยวดในปีนี้ สมชัย เลิศสุทธิวงค์ ประธานเจ้าหน้าที่บริหารของเอไอเอส มีมุมมองอย่างไร เชิญติดตามคำบอกเล่าของเขาผ่านการถ่ายทอดจาก “ทีมเศรษฐกิจ หนังสือพิมพ์ไทยรัฐ” ได้ ณ ต่อไปนี้ มองการแข่งขันหลังทรูควบรวมดีแทคไว้อย่างไรการรับมือการแข่งขันที่รุนแรงในธุรกิจที่เอไอเอสทำอยู่ เป็นเรื่องปกติ มันไม่ได้ต้องการการขับเคลื่อนเชิงกลยุทธ์เท่าไรนัก เรารู้มาตลอดว่าผู้เล่นเบอร์ 3 ต้องการขยับขึ้นเป็นเบอร์ 2 พอได้เป็นเบอร์ 2 ก็ต้องการขยับขึ้นเป็นเบอร์ 1 แต่การขยับแซงเอไอเอสขึ้นไปได้ ไม่ใช่เรื่องง่ายแน่ จึงนำมาสู่การควบรวมถ้าให้ประเมินการแข่งขัน ผมเชื่อว่าในระยะสั้น 1-2 ปีข้างหน้า จะมีการแข่งขันที่รุนแรงขึ้นเพื่อรักษาฐานลูกค้า จากสถิติทั่วโลก บริษัทใหม่ที่เกิดจากการควบรวมกิจการ จะสูญเสียลูกค้าราว 10-15% เพราะการควบรวมนำไปสู่การปรับลดค่าใช้จ่าย ผนวกบริการที่ทับซ้อนเข้าไว้ด้วยกัน ซึ่งอาจเกิดข้อติดขัด กระทบต่อคุณภาพบริการไม่มากก็น้อย นั่นเป็นเหตุให้ต้องมีการงัดกลยุทธ์ราคาออกมาปกป้องไม่ให้ลูกค้าไหลออกแน่ๆ“ตรงนี้เราไม่มีความกังวล ธุรกิจมือถือแข่งขันกันมาตลอดอยู่แล้ว แต่หลังจาก 1-2 ปีผ่านไป การแข่งขันย่อมต้องลดน้อยลง เพราะตลาดกลายเป็นผูกขาดผู้เล่นเหลือ 2 ราย (Duopoly) อันนี้เป็นทฤษฎีที่ทุกคนรู้กัน การแข่งขันน้อยลง ราคาย่อมสูงขึ้น ในที่สุดบริษัทใหม่จากการควบรวมจะเริ่มแสวงหากำไรและหยุดแข่งขันเพื่อให้ทำกำไรได้เร็วๆ นี่เป็นเหตุผลว่าทำไมองค์กรต่างๆมากมาย จึงได้ออกมาคัดค้านการควบรวมดังกล่าว”“ผมให้ไม่เกิน 2 ปี ตลาดจะกลายเป็นผูกขาด 2 รายอย่างเต็มรูปแบบ และสิ่งที่จะเกิดขึ้นนี้ ทางคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ หรือ กสทช. และผู้เกี่ยวข้อง ต้องเป็นผู้รับผิดชอบ”คำว่าเบอร์ 1 สำคัญกับเอไอเอสแค่ไหนผมว่าวันนี้ไม่มีใครพูดเรื่องการเป็นเบอร์ 1 หรือเบอร์ 2 แล้ว ยิ่งถ้านับความเป็นเบอร์ 1 ด้วยจำนวนลูกค้า มันเป็นเกมเก่า ในมุมธุรกิจเราวัดกันที่ผลกำไร และประสบการณ์ลูกค้ามากกว่า ความพึงพอใจของลูกค้าจะเป็นตัวชี้วัดที่สำคัญ ซึ่งเอไอเอสมีเป้าหมายชัดเจนภายใต้การเป็น Cognitive Telco ตั้งแต่การสร้างความมีส่วนร่วม หรือ Interactive กับลูกค้าตลอดเวลา, การสร้างบริการที่ตอบสนองได้เฉพาะบุคคล หรือ Personalization และต้องให้บริการได้รวดเร็วและตอบสนองแบบ Real Timeประเมินการแข่งขันหลังซื้อ 3BB อย่างไรตอนเราตัดสินใจก้าวเข้าสู่ธุรกิจบรอดแบนด์ตามบ้าน ต้องใช้เวลาพอสมควรในการโน้มน้าวให้ผู้ถือหุ้นเห็นด้วย โดยธรรมชาตินักลงทุนย่อมต้องการผลกำไรมากที่สุด การลงทุนใหม่ๆ โดยเฉพาะโครงข่ายบรอดแบนด์เป็นการลงทุนมูลค่าสูง แม้เอไอเอสจะค่อยๆลงทุนอย่างสมเหตุสมผลก็ตามธุรกิจอินเตอร์เน็ตบรอดแบนด์ตามบ้านยังมีโอกาสเติบโตอีกมากต่างกับธุรกิจมือถือซึ่งปัจจุบันอยู่ในภาวะอิ่มตัว ขณะนี้มีผู้ใช้บริการมือถือทั้งสิ้น 100 ล้านเลขหมาย ประเทศไทยมีประชากรราว 70 ล้านคน จำนวนผู้ใช้ต่อประชากรอยู่ที่ 140-150% เข้าไปแล้ว ขณะที่จำนวนครัวเรือนที่มีอินเตอร์เน็ตบรอดแบนด์ใช้อยู่ที่ 9-10 ล้านครัวเรือน จากครัวเรือนทั่วประเทศที่ 22 ล้านครัวเรือน เหลือครัวเรือนอีกเกินครึ่งที่ยังไม่มีบรอดแบนด์ใช้หลังจากเอไอเอสได้เปิดตัวเอไอเอสไฟเบอร์ในปี 2558 ผ่านมา 7 ปี เรามีลูกค้า 2.2 ล้านครัวเรือนแล้ว ขยับขึ้นเป็นผู้เล่นอันดับ 3 ของตลาด ผมเคยตั้งเป้าหมายไว้ว่าเราจะต้องขึ้นสู่เบอร์ 1 ภายใน 5 ปีข้างหน้าระหว่างนั้นก็มองหาโอกาสดีๆ เช่น การเข้าซื้อ 3BB ในราคาไม่แพงเอาไว้ พอจังหวะมาถึงจึงทำเรื่องเสนอบอร์ดพิจารณา นับจากนี้โครงข่ายหรือ Network จะมีความสำคัญขึ้นเรื่อยๆ ยิ่งคนใช้ชีวิตบนโลกออนไลน์มากขึ้นเท่าไร โครงข่ายก็ยิ่งมีความสำคัญมากขึ้นเท่านั้นและแม้ธุรกิจบรอดแบนด์จะมีผู้เล่นในตลาดมากกว่าธุรกิจมือถือ แต่เมื่อจำนวนผู้เล่นน้อยลง การแข่งขัน คุณภาพ ราคา ก็อาจลดลงได้สำหรับเอไอเอสหลังควบรวมกับ 3BB ซึ่งตามกำหนดคาดว่าจะเสร็จสิ้นในช่วงไตรมาสที่ 2 ของปี 2566 เราจะไม่เปิดสงครามราคาแน่ เราจะไม่ขายขาดทุนเด็ดขาด เราอยู่ในช่วงที่ต้องทำกำไรให้ได้สม่ำเสมอ โดยหากควบรวมสำเร็จ ขยับเป้าขึ้นสู่อันดับ 1 ในอีก 2 ปีข้างหน้าสถานการณ์หลังกัลฟ์เข้ามาเป็นผู้ถือหุ้นใหม่ต้องชี้แจงว่าตอนนี้สิงคโปร์เทเลคอม (สิงเทล) ยังเป็นผู้ถือหุ้นใหญ่ในเอไอเอสอยู่ รวมประมาณ 30% ส่วนบริษัท กัลฟ์ เอ็นเนอร์จี ดีเวลลอปเมนท์ จำกัด (มหาชน) ถือผ่านอินทัช ซึ่งเป็นบริษัทแม่ รวมในสัดส่วนประมาณ 20%หากถามว่ายุ่งยากขึ้นไหม มันก็ยากขึ้น เมื่อก่อนเราคุยกับผู้ถือหุ้นเดียว มาวันนี้ต้องคุยกับ 2 กลุ่ม เหนื่อยขึ้น ยากขึ้นแน่นอน แต่ถือว่ายังโชคดีที่ทั้งสิงเทลและกัลฟ์ทำงานร่วมกันเป็นอย่างดี หาก 2 ผู้ถือหุ้นไม่เห็นพ้องต้องกัน ผมน่าจะเหนื่อยหนัก การได้กัลฟ์เข้ามาถือหุ้นยังมีมุมดีทำให้การดำเนินงานภายในประเทศของเอไอเอส ลื่นไหลและแข็งแกร่งขึ้น เมื่อก่อนมีแต่สิงเทล ซึ่งเป็นบริษัทต่างชาติ เขาช่วยเราได้เยอะในเรื่องระดับอินเตอร์เนชั่นแนล แต่ถ้าเป็นเรื่องภายใน เราต้องทำกันเองเป็นหลัก ตอนนี้มีกัลฟ์ ซึ่งค่อนข้างแข็งแกร่ง มาช่วยเสริมอะไรคือ New S–Curve ของเอไอเอสเอไอเอสไฟเบอร์และเอไอเอส เอ็นเตอร์ไพร์ส ซึ่งเป็นบริการสำหรับลูกค้าองค์กรจะเป็นการเติบโตใหม่ๆ หรือ The New S-Curve ของเราเอไอเอสมีความแข็งแกร่งในธุรกิจมือถือ ซึ่งครองสัดส่วนรายได้ 80% ของรายได้ทั้งหมด แต่รายได้จากมือถือเติบโตในอัตราต่ำเลขตัวเดียวมาตลอด ขณะที่ธุรกิจอย่างเอไอเอสไฟเบอร์และเอ็นเตอร์ไพร์ส ซึ่งมีสัดส่วนรายได้อยู่ที่ 20% ของรายได้ทั้งหมด กำลังมีอัตราเติบโตสูงมากที่ราว 20%เรายังกำลังมองหาโอกาสใหม่ๆในธุรกิจเกี่ยวเนื่อง ยกตัวอย่างการเปิดตัวร่วมกับธนาคารกรุงไทย ให้บริการ Virtual Banking หรือธนาคารที่ไม่มีสาขา เรากับแบงก์กรุงไทยจะร่วมกันเข้าสู่กระบวนการคัดเลือกเพื่อให้เป็น 1 ใน 3 ผู้ประกอบการที่ได้ใบอนุญาต Virtual Bank จากธนาคารแห่งประเทศไทย“Virtual Bank จะถือเป็นอีก 1 การเติบโตใหม่ เชื่อว่าด้วยข้อมูลลูกค้าที่เอไอเอสมี จะสามารถให้บริการสินเชื่อลูกค้ารายย่อยได้อย่างมีประสิทธิภาพ โดยนอกจาก Virtual Bank แล้ว ยังมีแผนบุกเข้าสู่ธุรกิจค้าปลีกและธุรกิจประกันในระยะต่อไป”นอกจากนั้นยังกำลังมองหาโอกาสใหม่ๆ เพิ่มเติมในสาขาที่เอไอเอสไม่เคยทำมาก่อน แต่ยังไม่สามารถเปิดเผยรายละเอียดได้ นี่เป็นเหตุผลที่เอไอเอส ยังคงเปิดรับพนักงานใหม่เพิ่มอย่างต่อเนื่อง“มีข่าวว่าเราปลดพนักงานครั้งใหญ่ ซึ่งต้องบอกว่าไม่เป็นความจริง คนที่ออกไปในแต่ละปี อยู่ที่ 200–300 คน หรือประมาณ 2–3% เป็นเรื่องปกติทุกปี ไม่มีมากกว่านั้น เราไม่มีนโยบายเลย์–ออฟพนักงาน” ส่วนงบลงทุนในปีนี้ ตั้งไว้ที่ประมาณ 27,000-30,000 ล้านบาท ลดลงจากปีที่แล้วเล็กน้อย เนื่องจากเอไอเอสได้ลงทุนขยายเครือข่าย 5G ครอบคลุมกว่า 85% แล้ว**********************และนี่คือทิศทางของเอไอเอสภายใต้แม่ทัพชื่อ “สมชัย เลิศสุทธิวงค์” ผู้ซึ่งได้รับการต่ออายุให้ดำรงตำแหน่งต่อไปอีก 2 ปี สร้างสถิติซีอีโอเอไอเอสที่ครองเก้าอี้ยาวนานที่สุดรวม 10 ปี ปิดฉากข่าวเล่าขานกรณีมีชื่อเป็นแคนดิเดตนายกรัฐมนตรี แบบม้วนเดียวจบ.ทีมเศรษฐกิจ"},
{"id": 237, "title": "“คุณปู่”", "highlight": "ท่านผู้อ่านโปรดแซ่บ!! มองไกลๆ เห็น “2 สาวสวย” กำลังรุมอ้อน “หนุ่มใหญ่ทรงอย่างอภิมหาเศรษฐี” นี่ก็คิดดี (ไม่ได้) เลยสิคะ “คุณป๋า” แน่ๆ?? แต่พอแอบส่องใกล้ๆ แอร้ยย!! 2 คุณหลาน “แพร&เพิร์ล” กะ “คุณปู่พรสิทธิ์” ทั่นประธานกลุ่มบิวตี้เจมส์ กรุ๊ป นี่หว่า!!!", "content": "แฮ่!! คุณปู่ น่าร้ากกก เอ๊ะ!! เรียก คุณปู่ ได้หรอ?? ทั้งหนุ่มทั้งหล่อ เรียก “คุณอา” ก็ได้นะ--แพล่บๆ!! คิกๆ.\"คุณหลี\""},
{"id": 246, "title": "ภูมิใจ “กอล์ฟสาวไทย” ชู “ไตรรงค์” สะบัดทั่วโลก", "highlight": "ผมนั่งเขียนต้นฉบับวันนี้ประมาณบ่าย 3 โมงครึ่งของวันเสาร์ที่ 25 กุมภาพันธ์ที่ผ่านมา เกินเวลาส่งต้นฉบับของผมไปแล้วอย่างน้อยครึ่งชั่วโมง ไม่สามารถที่จะเขียนถึงเรื่องอื่นๆได้อย่างแน่นอน เพราะจะต้องจบภายในไม่เกิน 1 ชั่วโมง จึงจะอยู่ในเส้นตายที่ทางฝ่าย เรียงพิมพ์ ขีดเส้นกำกับผมไว้", "content": "คงต้องเขียนถึงเรื่องราวหรือเหตุการณ์ที่ผมนั่งดูมาตั้งแต่ 10 โมงครึ่งเช้าจนถึงบ่าย 3 โมงครึ่ง 5 ชั่วโมงพอดิบพอดี โดยไม่ยอมลุกไปไหนนอกเสียจากวิ่งไปเข้าห้องนํ้าอย่างเร็วๆเท่านั้นแม้แต่ข้าวเที่ยงผมก็วานแม่บ้านให้ตักใส่จานมาแบบข้าวราดแกง แล้วก็รับประทานอยู่หน้าจอทีวีนั่นเลย เหตุเพราะผมนั่งดู ทรูวิชั่นส์ถ่ายทอดสดกอล์ฟหญิงรายการระดับโลก HONDA LPGA THAILAND ที่มาแข่ง ณ สนาม สยามคันทรีคลับ พัทยา ชลบุรี บ้านเรา ซึ่งมีการถ่ายทอดสดไปทั่วโลกอยู่นั่นเองทีแรกก็ว่าจะดูไปทำงานไปแบบชิลๆ...ที่ไหนได้นักกอล์ฟสาวไทยของเราเล่นดีมากขึ้นนำที่ 1 ที่ 2 มาตั้งแต่เริ่มถ่ายทอดสด ผมก็เลยต้องเปลี่ยนใจหันมาดูอย่างจริงจังเชียร์อย่างจริงจังและตะโกนโห่ร้องอยู่คนเดียว (เพราะดูอยู่คนเดียว) ตั้งแต่ต้นจนจบ 5 ชั่วโมงเต็มๆอย่างที่ว่าสาวไทยคนแรกที่อยู่ในอันดับ 1 ของลีดเดอร์ บอร์ด อายุแค่ 20 ปี เพิ่งลงเล่นอาชีพได้ 4 เดือน และผ่านการคัดเลือกตัวเข้าเล่นในรายการ กอล์ฟระดับโลกรายการนี้เป็นปีแรก...ชื่อ ณัฐกฤตา วงศ์ทวีลาภ หรือ “น้องซิม” ทำสกอร์ประจำวันได้ -8 รวมกับของเก่า -12 เป็น-20 นำลิ่วๆ อยู่ในตำแหน่งที่ 1 เป็นวันที่สองติดกันสาวไทยคนที่สองก็อายุ 20 ปีเช่นกัน เพิ่งจะครบ 20 ไปเมื่อ 20 กุมภาพันธ์ที่ผ่านมา ชื่อ อาฒยา ฐิติกุล หรือ “น้องจีน” จากบ้านโป่ง ซึ่งเคยขึ้นเป็นอันดับ 1 โลกมาแล้ว แต่ ณ นาทีนี้อยู่อันดับ 4 ของโลก“น้องจีน” ทำได้ -8 ในวันนี้เช่นกันรวมกับของเก่าที่ทำไว้ -8 จึงกลายเป็น -16 เกาะเป็นที่ 2 ตามหลังน้องซิมอยู่ 4 แต้มเผอิญว่าวันที่ผมนั่งดูและตัดสินใจบันทึกไว้เพราะไม่สามารถจะเขียนเรื่องอื่นๆได้อย่างทันท่วงทีดังที่เกริ่นไว้แล้วนั้น เป็นวันที่ 3 ของการแข่งขันยังเหลือวันที่ 4 หรือรอบสุดท้ายอีก 18 หลุม ที่จะต้องแข่งขันในวันอาทิตย์ที่ 26 กุมภาพันธ์ หรือวันรุ่งขึ้น ซึ่งไม่สามารถจะคาดเดาได้ว่าผลจะลงเอยอย่างไรเพราะกีฬากอล์ฟเป็นกีฬาที่พยากรณ์การเล่นในวันต่อๆไปได้ยากที่สุด และที่สำคัญมักจะขึ้นกับ “ดวง” หรือ “วาสนา” ของผู้เล่นด้วยว่าจะ “แรง” แค่ไหนในการแข่งขันวันสุดท้ายดังนั้น แม้ “น้องซิม” จะนำ “น้องจีน” สาวไทยด้วยกันถึง 4 แต้ม และนำคนที่ 3 ถึง 5 แต้มแต่ถ้าบุญของน้องยังไม่มา วาสนาของน้องยังไม่ส่ง...น้องก็อาจจะพลาดในวันสุดท้ายได้ เพราะผู้ที่ไล่ตามน้อง 5 แต้ม 6 แต้มอยู่นั้นล้วนแต่เป็นนักกอล์ฟมือดีของโลกทั้งสิ้นหาก “น้องซิม” พลาด แล้ว “น้องจีน” เข้าป้ายแทนก็โอเคถือว่าแชมป์รายการนี้ยังอยู่กับคนไทยและประเทศไทยที่หวั่นๆก็คือจะโดน “ยายอยู่” (ถ้าเป็นกอล์ฟชายก็คือ “ตาอยู่”) จากชาติไหนก็ไม่รู้มาคว้าพุงปลาไปรับประทานเสียเท่านั้นถ้าเป็น “ยายอยู่” ที่ชื่อ “เซลีน บูติเยร์” ที่จบวันเดียวกันนี้ -15 และเป็นที่ 3 ก็ยังพอทำใจได้เพราะอย่างไรเสียสาวสัญชาติฝรั่งเศสปักธงชาติฝรั่งเศสเธอนี้ก็ยังมีเชื้อสายไทย เพราะคุณพ่อคุณแม่เป็นคนไทยแท้ที่อพยพไปประกอบอาชีพที่ฝรั่งเศสแต่จะดีที่สุดขอให้แชมป์เป็นของ “สาวไทย” หนึ่งใน 2 คน ที่เป็นเพื่อนกันมาตั้งแต่หัดเล่นกอล์ฟ...ซ้อมด้วยกันมา แข่งด้วยกันมา ประสาคนอายุรุ่นราวคราวเดียวกัน อย่าง “โปรซิม” กับ “โปรจีน” ที่นำคู่กันอยู่นั่นแหละครับก็เอาเถอะ...ถ้าสาวไทยเราได้แชมป์รายการนี้ก็ขอแสดงความยินดีล่วงหน้า แต่ถ้าโชคร้ายหรือบุญยังไม่มา วาสนายังไม่ส่ง พลาดแชมป์ไปทั้ง 2 คน ผมก็จะไม่เสียใจอะไรมากเพราะแค่ผลงานที่น้องทั้ง 2 คนโชว์มา 3 วัน ทำให้ธงชาติไทยอยู่บนลีดเดอร์ บอร์ด ที่ 1 ที่ 2 ต่อหน้าคนดูหลายร้อยล้านคนทั่วโลก ผมก็ภูมิใจอย่างที่สุดแล้วครับ.“ซูม”"},
{"id": 234, "title": "“แกรม พอตเตอร์” กุนซือ “เชลซี” เผยถูกขู่มฆ่าเพราะผลงานแย่", "highlight": "The bad news is time flies. The good news is you’re the pilot ข่าวร้ายคือเวลาโบยบินไปเร็ว ข่าวดีคือคุณเป็นกัปตัน", "content": "ซีเรียสกันถึงขนาดขู่ฆ่าเมื่อ แกรม พอตเตอร์ นายใหญ่ “ทีมสิงโตน้ำเงินคราม” ออกมาเผยว่าตัวเอง ถูกขู่ฆ่า เพราะทำผลงานย่ำแย่ในการนำ ทีมเชลซี ชนะ แค่ 2 นัด จาก 14 เกมรวมทุกถ้วย จนหล่นไป อันดับที่ 10 โน่น อกสั่นขวัญแขวนกันไปทั้งครอบครัว รู้งี้อยู่ที่ ไบรท์ตัน สุขสบายกว่ากัน เยอะเลยพลาดเข้าเพลสแบบมีลุ้นทั้ง“โปรซิม” ณัฐกฤตา วงศ์ทวีลาภ และ “จีโน่” อาฒยา ฐิติกุล ปีนี้ไปโกยดอลลาร์ที่อื่นก่อน ปีหน้าค่อยกลับมาว่ากันใหม่สโมสรฟุตบอลราชประชา ครบรอบก่อตั้ง 55 ปี เมื่อ 24 กุมภาพันธ์ ที่ผ่านมา 2 พี่น้อง พ.ต.ท. ม.ล.กิติบดี-พล.อ. ม.ล.สุปรีดี ประวิตร จัดงานเฉลิมฉลองเพื่อรำลึก ถึงผู้ก่อตั้ง พล.ต.ต. ม.ร.ว. เจตจันทร์ ประวิตร หรือ “คุณชายลูกหนัง” ของวงการฟุตบอลไทยในอดีต ท่ามกลางอดีตนักเตะดังร่วมสมัยและแขกเหรื่อมากมาย ที่อิมแพ็ค เมืองทองธานี “วีเออาร์” ขอ แฮปปี้ แอนนิเวอร์ซารี ย้อนหลังไปยัง “หม่อมป๊อบ-หม่อมเป๊บ” ด้วยตกเป็นข่าวอื้อฉาวที่เต็มไปด้วยปัญหาด้านการบริหารและการทุจริตมานาน ล่าสุด พิพัฒน์ รัชกิจประการ รมว.การท่องเที่ยวและกีฬาก็ขี่ม้าขาว เตรียมเข้าไปสะสางปัญหาต่างๆ ใน มหาวิทยาลัยการกีฬาแห่งชาติ ทันที ถึงจะมีเสียงบ่นว่าสายไปไม่ทันการณ์ แต่ มาช้าดีกว่าไม่มาเลย และต้องรีบ ทำความจริงให้ปรากฏ ว่าใครเป็น “เหลือบ” ที่อาศัยสถาบันการศึกษาแห่งนี้เกาะกินมานานส่องกล้องมองไปที่ รักษาการอธิการบดี มหาวิทยาลัยการกีฬาแห่งชาติ วิษณุ ไล่ชะพิษ แล้วก็ต้องบอกว่าถูกฝาถูกตัว เพราะเพิ่งเกษียณจากรองผู้ว่าการ กกท. สดๆร้อน รู้ตื้นลึกหนาบางในวงการ พลศึกษาดี และทำงานกันได้สบายๆกับประธาน กรรมการตรวจสอบฯ พล.ต.อ.สุนทร ซ้ายขวัญ เพราะแหลงใต้กันรู้เรื่องดี การันตีได้ว่างานนี้ใคร ที่ทำอะไรงามหน้าไว้เตรียมตัวรับกรรมได้“วีเออาร์” klookwongnai@gmail.com"},
{"id": 228, "title": "คิกบ็อกซิ่ง", "highlight": "วันเสาร์ที่ผ่านมามีการจัดโครงการแข่งขันกีฬาคิกบ็อกซิ่ง KAT Road Show Episode #1 ที่บริเวณลานหน้าศาลากลาง จ.อำนาจเจริญ ซึ่งดูยิ่งใหญ่ และคึกคักดี มีฮีโร่อย่าง พ.ท.สมจิตร จงจอหอ วีรบุรุษเหรียญทองโอลิมปิกมาร่วมพูดคุยให้ความรู้ด้วย ถือเป็นกิจกรรมที่สำคัญของสมาคมกีฬาคิกบ็อกซิ่งฯ", "content": "ก่อนหน้านี้ปลายปี 2565 สมาคมกีฬาคิกบ็อกซิ่งฯ ก็มีความเคลื่อนไหวมาเป็นลำดับ ทั้งชิงแชมป์ประเทศไทย และชิงแชมป์เอเชียในเดือน ธ.ค.มาแล้วเรียกว่ามีกิจกรรมต่อเนื่องทีเดียว“คิกบ็อกซิ่ง” ดูจะได้รับความสนใจขึ้นมากในระยะหลัง และเป็นหนึ่งในประเด็นที่มีผู้ร้องเรียนเกี่ยวกับการจัดสรรงบประมาณด้วย ซึ่งทั้งการกีฬาแห่งประเทศไทย และรวมถึงคณะกรรมาธิการกีฬา สภาผู้แทนราษฎร ก็ตั้งเป็นประเด็นในการสืบค้นข้อเท็จจริงด้วยอย่างวันก่อนในการประชุมคณะกรรมาธิการกีฬาฯครั้งล่าสุด ส.ส.จังหวัดเลย เลิศศักดิ์ พัฒนชัยกุล พรรคเพื่อไทย ซึ่งเป็นโฆษก ได้ซักถาม ผจก.กองทุนพัฒนาการกีฬาแห่งชาติ สุปราณี คุปตาสา ถึงการจัดงบให้สมาคมกีฬาคิกบ็อกซิ่งฯเป็นจำนวนมาก ซึ่งท่าน ผจก.กองทุนก็บอกว่า ไม่มากเมื่อเทียบกับ สมาคมกีฬาเจ็ตสกียังได้มากกว่านี้ และคิกบ็อกซิ่ง ถูกบรรจุแข่งในกีฬาซีเกมส์ด้วยส่วนงบของสมาคมกีฬาคิกบ็อกซิ่งฯจะได้มากน้อยเท่าไหร่นั้น มีอะไรเป็นประเด็นจริงๆหรือไม่ คงเป็นเรื่องที่ กกท. และคณะกรรมาธิการกีฬาฯว่าไป แต่เท่าที่เห็นและมีเอกสารปรากฏบางส่วนนั้นจากเอกสารขยายระยะเวลาดำเนินการงบ ประมาณกองทุนพัฒนาการกีฬาแห่งชาติ ประจำปีงบประมาณ พ.ศ.2565 (ครั้งที่ 2) ในแผนงานที่ 7 การส่งเสริมหรือสนับสนุนอื่นๆที่เป็นนโยบายรัฐและคณะกรรมการบริหารกองทุน หัวข้อที่ 4 ส่วนของกิจกรรมหลักที่ 6 โครงการพัฒนากีฬามวยไทยให้มีความนิยมและมีมาตรฐานเดียวโดยร่วมกับสหพันธ์กีฬามวยไทยที่ IOC (เขียนไว้เพียงแค่นี้) ส่วนที่ระบุเกี่ยวกับสมาคมกีฬาคิกบ็อกซิ่งฯ ข้อ 1 จัดชิงแชมป์เอเชียและชิงชนะเลิศแห่งประเทศไทย งบประมาณที่ได้รับอนุมัติ 36,000,000 บาท ข้อ 2 อบรมผู้ตัดสิน, ข้อ 3 อบรมผู้ฝึกสอน และข้อ 4 KAT Super Series งบประมาณที่ได้รับอนุมัติ 23,000,000 บาทนี่เป็นงบเฉพาะ 2 ส่วน ซึ่งคงจะเกี่ยวกับการจัดกิจกรรมข้างต้นคงต้องยอมรับกันว่า “คิกบ็อกซิ่ง” ยุคนี้มีสีสัน มีกิจกรรม และมีศักยภาพมากกว่ายุคก่อนๆ แน่นอนการจะมีผลงานออกมานั้นย่อมต้องขึ้นอยู่กับวิสัยทัศน์ นโยบาย และศักยภาพของคณะกรรมการบริหารสมาคมเมื่อดูคณะกรรมการบริหารชุดปัจจุบัน ซึ่งมีการจดทะเบียนเปลี่ยนแปลงกรรมการสมาคมกีฬา ตามใบสำคัญ แบบ ส.ฬ.8 ทะเบียนเลขที่ 039/2564 กับนายทะเบียนสมาคมกีฬาประจำกรุงเทพมหานคร ซึ่งก็คือ ดร.ก้องศักด ยอดมณี ผู้ว่าการ กกท. ลงวันที่ 5 ตุลาคม พ.ศ.2564ระบุไว้ว่า มีกรรมการ 18 คน ตำแหน่งสำคัญ นั้น อาทิ พล.อ.วิชญ์ เทพหัสดิน ณ อยุธยา เป็นนายกสมาคม, นายชนาสิน สิมะดำรงค์ เป็นเลขาธิการ, นางสาวทิรา บุญาณี กิตติกรณ์ อุปนายกและเหรัญญิก, นายยศเทพ เทพหัสดิน ณ อยุธยา ผู้ช่วยเลขาธิการและปฏิคม รวมถึงซุปเปอร์สตาร์ “บัวขาว” สมบัติ บัญชาเมฆ เป็นกรรมการอยู่ด้วยต้องนับว่ากรรมการบริหารนั้นล้วนมีศักยภาพ พล.อ.วิชญ์คงไม่ต้องแนะนำอะไรมาก เอาเฉพาะในเรื่องกีฬา ปัจจุบันท่านเป็นเลขาธิการโอลิมปิกไทยอยู่ด้วย เคียงข้างมากับ “บิ๊กป้อม” พล.อ.ประวิตร วงษ์สุวรรณ อยู่ตลอด ท่านยังเป็นประธานคณะกรรมการสรรหา ผู้จัดการกองทุนพัฒนาการกีฬาแห่งชาติคนปัจจุบันด้วย เคยเป็นประธานประเมินผลงาน, ประธานคณะกรรมการกลั่นกรองทั้งกองทุนฯ และ กกท.ด้วยส่วนเลขาธิการ ชนาสิน สิมะดำรงค์ ทราบกันดีอยู่แล้วท่านเป็น รอง ผจก.กองทุนฯ ยังเคยเป็น เลขาธิการสมาคมสหพันธ์มวยไทยอาชีพโลก ซึ่งจดทะเบียนที่ จ.ยะลา ชุดเมื่อเดือน พ.ย.2563 และชุดนั้นมี ยศเทพ เทพหัสดิน ณ อยุธยา ร่วมเป็นกรรมการอยู่ด้วย ส่วนเหรัญญิก ทิรา บุญาณี กิตติกรณ์ บุตรสาวของ ผจก.กองทุนฯ สุปราณีคุปตาสา ซึ่งเป็นคนรุ่นใหม่ซึ่งมีความรู้ความสามารถ ดังสนั่นเมื่อครั้งกีฬาซีเกมส์ที่เวียดนามปีก่อน ร่วมทัพคิกบ็อกซิ่งไปล่าเหรียญทองที่นั่นด้วย จนเป็นขวัญใจสื่อมวลชนทั้งไทยเทศมาแล้วกีฬาคิกบ็อกซิ่ง แม้ว่ามีแข่งเฉพาะในซีเกมส์ ส่วนเอเชียนเกมส์ หรือโอลิมปิกเกมส์ยังรอความฝันเช่นเดียวกับมวยไทย แต่ต้องถือว่าดูจะมีอนาคตที่สดใสในบ้านเรา ก็ด้วยศักยภาพนักกีฬา และบารมีของผู้บริหารสมาคม เช่นนี้นี่เอง...“เบี้ยหงาย”"},
{"id": 227, "title": "ศึกมวยมันส์สนั่นเมืองวันนี้ เพชรวังหิน-ซุปเปอร์เท็น-ฉัตรเพชร-ต้องลุ้น", "highlight": "เวทีมวยนานาชาติรังสิต จ.ปทุมธานี วันอังคารที่ 28 ก.พ. (วันนี้) เป็นรายการมวย ศึกมวยมันส์สนั่นเมือง จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "ฉัตรเพชร เกียรติธงยศ (ชนะทีเคโอเพชรพยัคฆ์ ศิษย์จอมยุทธ ยกสุดท้าย ที่ รดน.) มวย จังหวะเตะต่อยหมัดแทงเข่าศอกรุนแรงมีฮึดตลอดกว่า จะชนะ ก้องมีชัย (ดาบนายดงครั่ง) เจี๊ยบรามอินทรา (แพ้ทีเคโอ เพชรแซมซั่น จ.ภัทรียา ยก 3 ที่สุรินทร์) มวยจังหวะเตะต่อยหมัดแทงเข่าปล้ำตีรุนแรงแต่เสียดสีมียุบท้ายๆ 106 ป.ซุปเปอร์เท็น (น้องภู) ศ.จิตรพัฒนา มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ เพชรบุญช่วย แสนสุขยิม นักชกชาว สปป.ลาว ทรหดเตะต่อยหมัด แทงเข่าศอกรุนแรงมีฮึดตลอดแต่เข่าในเป็นรองชนิดสนุกพลิกไปมาอีกครั้ง (ฟอร์มหลัง ซุปเปอร์เท็น ชนะ คะแนน เพชรบุญช่วย ที่รังสิต) 124 ป.เพชรวังหิน (พักยก 77) ลูกพระยาไกรภักดี มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอด จะชนะ ยอดเสกสรร รถสวยจ่าเจต มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดแต่แรงปลายเป็นรองชนิดสนุกพลิกไปมาอีกครั้ง (ฟอร์มหลัง เพชรวังหิน ชนะคะแนน ยอดเสกสรร ที่รังสิต) 128 ป.เพชรไทยแลนด์ ม.ราชภัฏสุรินทร์ มวยแข็งแกร่งเตะต่อยหมัดแทงเข่าศอกปล้ำตีรุนแรงจิตใจสู้มีฮึดตลอดกว่า จะชนะ เพชรเมืองสรวง ศิษย์พลายงาม มวยจังหวะฝีมือเตะต่อยหมัดแทงเข่าปล้ำตี รุนแรงฉลาดหลักเหลี่ยมดีแต่ปะทะยืดเยื้อมียุบท้ายๆ ชนิดสนุกพลิกไปมาอีกครั้ง (ฟอร์มหลัง เพชรไทยแลนด์ ชนะคะแนน เพชรเมืองสรวง ที่นนทบุรี) 124 ป.ชัย ศิษย์อาจารย์บี้"},
{"id": 220, "title": "หาเสียงแจกเงินหายนะของชาติ", "highlight": "ช่วงนี้ พรรคการเมืองกำลังแข่งกันเปิดนโยบาย เพื่อหาเสียงช่วงชิงคะแนนนิยมและคะแนนเสียงจากประชาชน โดยเฉพาะ ประชาชนระดับล่างที่ยากจนมายาวนาน 8 ปีที่ พล.อ.ประยุทธ์ จันทร์โอชา เป็นนายกฯ คนจนกลับเพิ่มขึ้นจนน่าตกใจ จากตัวเลข “บัตรคนจน” เพื่อแจกเงินรัฐให้เป็นสวัสดิการ เพิ่มจาก 13.5 ล้านคน ในปี 2564 เป็นกว่า 20 ล้านคน หรือ 1 ใน 3 ของประชากรทั้งประเทศ ณ สิ้นปี 2565 วันนี้กระทรวงการคลังจะเสนอ ครม. เพื่ออนุมัติเงินช่วยเหลือผู้ถือบัตรคนจน โดยลดยอดบัตรคนจนจาก 20 กว่าล้านคน เหลือ 14.5 ล้านคน เพิ่มจากปีก่อนเพียง 1 ล้านคน เริ่มจ่ายเงินเข้าบัญชีวันที่ 1 เมษายน", "content": "คนจนที่ถูกตัดสิทธิ 5.5 ล้านคน รัฐบาลให้อุทธรณ์สิทธิได้ ผมคาดว่า รัฐบาลคงตัดสิทธิชั่วคราว เพื่อให้ตัวเลขบัตรคนจนเพิ่มขึ้นไม่มากนัก หลังเลือกตั้ง ถ้า พล.อ.ประยุทธ์ ได้กลับมาเป็นรัฐบาล ก็คงจะขยายบัตรคนจนเพิ่มขึ้นเป็น 20 กว่าล้านคน ตามเดิมพล.อ.ประยุทธ์ เพิ่งไปปราศรัยหาเสียงที่โคราชเมื่อเย็นวันเสาร์ระบุว่า จะแจกเงินผู้มี “บัตรสวัสดิการแห่งรัฐ” หรือ “บัตรคนจน” เพิ่มขึ้นเป็น 1,000 บาทต่อเดือน เพื่อเกทับชิงบัตรคนจนมาจาก พล.อ.ประวิตร วงษ์สุวรรณ หัวหน้าพรรคพลังประชารัฐ ที่หาเสียงว่าจะเพิ่มเงินบัตรคนจนเป็นเดือนละ 700 บาท ทีมงานพรรครวมไทยสร้างชาติยังเปิดเผยด้วยว่า จะเพิ่มเบี้ยยังชีพผู้สูงอายุเป็นคนละ 1,000 บาทต่อเดือนเท่ากันหมด เพิ่มเงินสนับสนุนต้นทุนปลูกข้าวจากไร่ละ 700 บาท เป็นไร่ละ 2,000 บาท ครอบครัวละ 5 ไร่ผมลองนำ 3 นโยบายมาบวกจำนวนเงินก็พบว่า แจกเงินบัตรคนจนคนละ 1,000 บาทต่อเดือน คิดที่ยอดบัตรคนจน 14.5 ล้านคนตามตัวเลขรัฐบาล ต้องใช้เงินเดือนละ 14,500 ล้านบาท ปีละ 174,000 ล้านบาท และ เบี้ยยังชีพผู้สูงอายุคนละ 1,000 บาทต่อเดือน ผู้สูงอายุ 60 ปีขึ้นไปล่าสุดมี 10.22 ล้านคน ต้องใช้เงินเดือนละ 10,220 ล้านบาท ปีละ 122,640 ล้านบาท ส่วน การแจกเงินเพิ่มสนับสนุนต้นทุกปลูกข้าวไร่ละ 2,000 บาท ครอบครัวละ 5 ไร่ รวมครอบครัวละ 10,000 บาท ปัจจุบันมีเกษตรกรกว่า 8 ล้านครัวเรือน ต้องใช้เงินกว่า 80,000 ล้านบาท นโยบายประชานิยมเพียง 3 รายการ ต้องใช้เงินปีละ 376,640 ล้านบาท ถ้านับรวมนโยบายประชานิยมทุกพรรค คงต้องแจกกันปีละ 5 แสนล้าน ถึง 1 ล้านล้านบาท เงินทั้งหมดที่ นักการเมืองเอาไปแจกหาเสียง ล้วนเป็น เงินภาษีประชาชนทั้งสิ้น แบบนี้ ประเทศชาติจะไม่หายนะได้อย่างไร ทำไมประเทศไทยจึงก้าวไม่พ้น กับดักความยากจน กับดักรายได้ปานกลาง เสียที ก็เพราะนักการเมืองล้างผลาญทำลายประเทศกันแบบนี้ผมมีตัวเลขจาก สำนักงานสถิติแห่งชาติ จากการสำรวจ “ภาวะเศรษฐกิจและสังคมของครัวเรือน พ.ศ.2564” มายืนยันให้คนไทยทั้งประเทศได้เห็นว่า ตลอด 4 ปีที่ผ่านมาคนไทยกลับยากจนลง ทั้งที่มีการแจกเงินกันมหาศาลนับล้านล้านบาท รวมทั้งการประกันราคาข้าว ยาง มันสำปะหลัง ซึ่งเป็นการแช่แข็งเกษตรกรให้จนอย่างถาวร แต่ไม่พัฒนาการผลิตและผลผลิตของเกษตรให้เพิ่มขึ้นเพื่อเพิ่มรายได้ผลสำรวจครัวเรือนทั่วประเทศปี 2564 พบว่า คนไทยมีรายได้เฉลี่ยเดือนละ 27,352 บาท แต่เป็น รายได้จากการทำงานเพียง 18,255 บาท ลดลงจากปี 2562 ถึง 238 บาท รายได้ที่เพิ่มขึ้นมาจากการช่วยเหลือต่างๆที่รัฐอุดหนุนทั้งหมด เช่น เงินที่รัฐจ่ายเข้าบัญชี การอุดหนุนที่ไม่เป็นตัวเงินผ่านแอป รูปแบบการลดค่าสาธารณูปโภค เช่น ค่าไฟ ค่านํ้า ค่ารถเมล์ ค่ารถไฟ ค่ารถไฟฟ้า เป็นต้นสรุปคือ รายได้จากการทำงานของคนไทยปี 2564 ลดลง เมื่อเทียบกับปี 2562 ปีที่ พล.อ.ประยุทธ์ เข้ามาเป็นนายกฯหลังเลือกตั้ง ส่วนรายได้ที่เพิ่มขึ้นมาจากเงินแจกของรัฐบาลทั้งสิ้น แล้ว อนาคตของคนไทยจะอยู่ที่ไหน? ปี 2565 รัฐบาลแจกมากกว่าปี 2564 และเลือกตั้งปี 2566 มีแนวโน้มจะแจกมากกว่า 4 ปีที่ผ่านมา บริหารประเทศด้วยการแจกเงินแบบนี้ อนาคตประเทศไทยหายนะแน่นอน หนี้ก้อนโตที่นักการเมืองเอาไปแจก คนไทยทุกคนต้องจ่ายในอนาคต ต้องหยุดนักการเมืองพวกนี้ไว้แค่นี้ เพื่ออนาคตที่ดีกว่าของคนไทยทุกคน อย่าให้นักการเมืองมาล้างผลาญกันเล่นแบบนี้.“ลม เปลี่ยนทิศ”"},
{"id": 217, "title": "เที่ยว “เชียงใหม่” ให้ Luxury", "highlight": "เชียงใหม่ เป็นเมืองล้านนา หลากหลายทั้งวัฒนธรรมและประเพณี มีจุดแข็งและจุดขายที่นักท่องเที่ยวทั่วโลกรู้จักมานานกว่า 40 ปี", "content": "เครือข่ายการท่องเที่ยวและกีฬา วัฒนธรรม ผนึกกำลังหลายฝ่ายช่วยคิด สร้างวางแผนปั้นเชียงใหม่ ให้เกิดผลิตภัณฑ์ใหม่ๆ ที่สามารถตอบโจทย์นักเดินทางกลุ่ม Luxury จากทั่วโลกนายณรงค์ฤทธิ์ สุขไชยปราการ ผจก.ทั่วไปสนามกอล์ฟ ซัมมิท กรีน วัลเล่ย์ ในฐานะผู้ริเริ่มการจัดการเสวนาเพื่อสร้างเครือข่าย Summit Network ครั้งที่ 1 ณ สนามกอล์ฟ ซัมมิท กรีน วัลเล่ย์ เชียงใหม่ คันทรี คลับ อ.แม่ริม จ.เชียงใหม่ จึงเชิญชวนเครือข่ายพันธมิตร ร่วมเวทีแลกเปลี่ยนประสบการณ์ อาทินายทนุเกียรติ จันทร์ชุม รองผู้ว่าการ กกท., นายพงษ์ภาณุ เศวตรุนทร์ ที่ปรึกษาผู้ว่าการ กกท., น.ส.ภัทรอนงค์ ณ เชียงใหม่ ผอ.ภูมิภาคภาคเหนือ ททท., ว่าที่ร้อยเอก สันติพงศ์ บุลยเลิศ ผอ.การท่องเที่ยวและกีฬาเชียงใหม่, นายพัลลภ แซ่จิว ประธานสภาอุตสาหกรรมท่องเที่ยว จ.เชียงใหม่ นายจักรพันธ์ รัตนเพชร ประธาน จนท.บห. กลุ่ม WRS Group ผู้บริหารธุรกิจการจัดการธุรกิจขนส่งและการท่องเที่ยวมูลค่าสูง, เชฟหนุ่ม นายธนินธร จันทรวรรณ เชฟรางวัลมิชลินสตาร์ 1 ดาว 7 ปีซ้อน จากร้าน “ชิม บาย สยามวิสดอม” นายมนตรี หาญใจ นายกสมาคมกีฬาจังหวัดเชียงใหม่ ดำเนินการเสวนาโดย น.ส.พันชนะ วัฒนเสถียร นายกสมาคมการท่องเที่ยวเขาใหญ่และผู้ก่อตั้งร้านอาหาร “เป็นลาว” ผู้ร่วมเสวนาต่างเห็นพ้องกันว่า เชียงใหม่มีพื้นฐานของระบบสาธารณูปโภคขั้นมาตรฐานที่ดีมาก แต่ที่ขาดตอนนี้คือ สายการบินในชั้นธุรกิจและเฟิสต์คลาส การท่องเที่ยวสำหรับกลุ่ม Luxury ที่มุ่งสร้างประสบการณ์รูปแบบใหม่ๆรวมถึงอาหาร ควรมีการสำรวจร้านอาหารให้ได้รางวัล Michelin Star เพิ่มขึ้นโดยเฉพาะประเภท Fine Dining เพื่อให้เป็นทางเลือกในการเชื่อมต่อกับนักท่องเที่ยวกลุ่มใหม่ที่มีกำลังซื้อสูง อาทิ ตะวันออกกลาง ฯลฯนายณรงค์ฤทธิ์เผยว่า สนามกอล์ฟ ซัมมิท กรีน วัลเล่ย์ เชียงใหม่ คันทรี คลับ กำลังมีโครงการก่อสร้างโรงแรมระดับ 5 ดาว เพื่อเพิ่มการบริการให้ครบวงจร ใครสนใจร่วมเครือข่ายหนุนท่องเที่ยว ติดต่อโทร.06-2987-9445.ทีมข่าวภูมิภาค รายงาน"},
{"id": 214, "title": "“สันติภาพ” ส่อเค้าเป็นหมัน สหรัฐฯ “ปฏิเสธ” แผนสันติภาพจีน", "highlight": "ผมเชื่อว่าผู้คนส่วนใหญ่ในโลกนี้อาจจะถึง 80 เปอร์เซ็นต์ด้วยซํ้าที่อยากจะเห็นสงคราม “รัสเซีย-ยูเครน” ยุติลง", "content": "เพราะลำพังแค่เจอพิษร้ายของโควิด-19 อย่างเดียวเศรษฐกิจโลกก็ถดถอยระเนนระนาด จะล้มละลายกันเป็นระนาวอยู่แล้วยังมาเจอพิษภัยของสงคราม “รัสเซีย-ยูเครน” กระหน่ำซํ้าเข้าให้อีกก็ยิ่งจะทำให้ปัญหาเศรษฐกิจทรุดหนักยิ่งขึ้นเพราะมีทั้งการคว่ำบาตรรัสเซีย ซึ่งกระเทือนไม่เฉพาะรัสเซียเท่านั้น แต่กระเทือนไปทั้งโลกอีกด้วยครั้นเมื่อรัสเซียตอบโต้กลับมาบ้าง เช่น ลดการผลิตน้ำมัน ลดการส่งออกพลังงานไปโน่นไปนี่ ความผันผวนเรื่องราคาน้ำมันก็ตามมาเดี๋ยวสูงขึ้น เดี๋ยวลดลง แต่มีแนวโน้มไปทางสูงขึ้นมากกว่า สร้างความเดือดร้อนแก่ประเทศที่ใช้น้ำมันทั่วโลกนักเศรษฐศาสตร์ใหญ่ๆขององค์กรระดับโลก จึงมีความเป็นห่วงอย่างมากและจะเตือนอยู่เสมอว่า สงคราม “รัสเซีย-ยูเครน” ถ้าไม่หยุดลงจะทำให้การฟื้นตัวทางเศรษฐกิจเป็นไปอย่างยากลำบากผมเองเห็นด้วยกับบทวิเคราะห์ของนักเศรษฐศาสตร์มาตลอด จึงภาวนาขอให้สงครามครั้งนี้จงคลี่คลายไปในทางที่ดีและหากยุติลงโดยเร็วได้ก็จะเป็นผลดีแก่มวลมนุษย์ทั่วโลกดังนั้น เมื่อได้ข่าวว่าจีนยื่นเสนอ “แผนสันติภาพ” เนื่องในโอกาสครบรอบ 1 ปี ของการบุกเข้ายูเครนของรัสเซีย เมื่อสัปดาห์ก่อน ผมจึงรู้สึกยินดีเป็นอย่างยิ่งแอบภาวนาให้ทั้งคู่กรณีและผู้สนับสนุนสงครามครั้งนี้ ยอมรับแผนสันติภาพดังกล่าวไปพิจารณา เพื่อหาทาง “ปฏิบัติ” เพื่อไปสู่จุดหมายปลายทาง คือการยุติสงครามครั้งนี้ลงให้ได้เท่าที่ผมอ่านข้อเสนอ 12 ข้อ ตามแผนสันติภาพที่จีนแถลงไว้ก็ดูเข้าท่าดี แม้บางข้ออาจจะต้องดูรายละเอียด หรือต้องไปพิจารณาอย่างลึกซึ้งมากกว่านี้ แต่ก็น่าจะถือเป็นจุดเริ่มต้นในการหยิบยกมาคุยกันได้ ที่ไหนได้ประเทศใหญ่ๆของตะวันตกอย่างสหรัฐฯ และในกลุ่มนาโต ที่สนับสนุนยูเครนแบบสุดลิ่มทิ่มประตู ต่างมอง “แผนสันติภาพ” ของจีน แบบบูลลี่กันไปเสียหมดโดยเฉพาะคุณ โจ ไบเดน ประธานาธิบดีสหรัฐฯ ถึงกับให้สัมภาษณ์ว่า แผนสันติภาพของจีนไม่สมเหตุสมผล และอ่านข้อเสนอแล้วไม่พบว่าจะเป็นประโยชน์แก่ใครส่วนเลขาธิการนาโต นายเยนส์ สโตลเทนเบิร์ก ถึงกับใช้คำพูดกับผู้สื่อข่าวว่า “จีนไม่มีเครดิตและความน่าเชื่อถือ”ประธานาธิบดีเซเลนสกีแห่งยูเครนเสียอีก ที่แสดงท่าทีว่าอยากพบกับประธานาธิบดีสี จิ้นผิง เพื่อขอฟังข้อเสนอบางข้อรวมทั้งประธานาธิบดีมาครงแห่งฝรั่งเศสที่แสดงความเห็นในเชิงบวกว่า การที่จีนจะเข้ามามีส่วนร่วมในแผนสันติภาพในยูเครน เป็นเรื่องที่ดี และตัวท่านเองก็มีกำหนดการจะพบกับประธานาธิบดีสี จิ้นผิง ในเดือนเมษายนนี้จึงเป็นเรื่องน่าเสียดายที่สหรัฐฯ โดยเฉพาะประธานาธิบดีไบเดน ปฏิเสธแผนสันติภาพของจีนแบบไม่มีเยื่อใยเสียตั้งแต่อ่านข้อเสนอรอบแรกถ้าจะให้ผมเดาอย่างคนไม่ค่อยรู้ตื้นลึกหนาบางของการเมืองโลกมากนัก ผมก็มองอย่างตื้นๆตามความคิดของผมว่า น่าจะเป็นเพราะความไม่พอใจจีนในสารพัดเรื่องที่เป็นต้นเหตุให้ความสัมพันธ์ของทั้ง 2 ประเทศ “มึนตึง” อยู่จนถึงบัดนี้คนเราเมื่อไม่พอใจกันในเรื่องใดเรื่องหนึ่งแล้ว ก็มักจะไม่พอใจไปเสียทุกเรื่อง รวมทั้งอาจจะเกิดความรู้สึก...ขอประทานโทษที่ชาวบ้านใช้คำว่า “หมั่นไส้” เอาเสียด้วยซ้ำผมก็ได้แต่ภาวนาขอให้ผู้นำสหรัฐฯ ลดความหมั่นไส้หรือความขุ่นข้องหมองใจจีนในเรื่องอื่นๆลงบ้าง...หรือไม่ก็เอาไปคิดบัญชีกันในภายหลังสำหรับในห้วงเวลาหน้าสิ่วหน้าขวานอย่างนี้ควรจะหันมาเอาใจใส่ และพิจารณาแผนสันติภาพของจีนอย่างจริงจัง และอย่างไม่มีอคติ หรือจะเสนอแผนบ้างในทัศนะของสหรัฐฯด้วยก็ว่ามาไม่ใช่กระต่ายขาเดียว ยืนยันสนับสนุนอาวุธและสนับสนุนเงินให้ยูเครนสู้รบเต็มที่อย่างทุกวันนี้...เพราะถ้าสหรัฐฯยังคิดและทำเช่นนี้ เมื่อไรสันติภาพจะเกิดได้ล่ะครับ? และถ้าสันติภาพไม่เกิด เศรษฐกิจโลกจะฟื้นตัวได้อย่างไรล่ะครับ?“ซูม”"},
{"id": 213, "title": "โอกาสพลิกมุมวิกฤติ", "highlight": "ไม่ทิ้งลาย “มังกรตัวแม่” ของจริง กับอารมณ์ของ “ป้าแจ่ม” คุณหญิงแจ่มใส ศิลปอาชา ที่รีบประกาศกลางวงตื่นตะลึง ของกองเชียร์คนใกล้ชิดภายหลังเกิดอุบัติเหตุไม่คาดฝัน เจอโดรนบินเก็บภาพของทีมงานตกใส่ใบหน้าและศีรษะเต็มๆ ระหว่างการปราศรัยของพรรคชาติไทยพัฒนา ที่อำเภอด่านช้าง จังหวัดสุพรรณบุรี ต้องทำแผลกันยกใหญ่", "content": "“เสียเลือดแล้วจะโชคดี”เจ้าตำรับ “สาวสวนแตงเมืองสุพรรณฯ” โชว์สปิริตแรงกล้า ไม่ทำให้ลูกๆและเหล่ากองหนุนเสียขวัญ ชิงพลิกวิกฤติเป็นโอกาสได้แบบเนียนๆ แบบที่เซียนการเมืองอาชีพต้องซูฮกให้แน่นอนช็อตนี้ช็อตเดียว น่าจะทำให้ยุทธการรักษาป้อมปราการเมืองสุพรรณบุรี ที่ “เสี่ยท็อป” นายวราวุธ ศิลปอาชา รมว.ทรัพยากรธรรมชาติฯ หัวหน้าพรรคชาติไทยพัฒนา แท็กทีม “หนูนา” น.ส.กัญจนา ศิลปอาชา พี่สาว ปักหลักสู้แรงดูดของค่ายใหม่ ขาใหญ่ “ตึกไทยฯ” เบาแรงไปเยอะเลยเพราะระดับคุณหญิงแจ่มใสลงทุนแลกเลือดสุพรรณฯ รักษาฐานที่มั่น ใครเจาะได้ให้รู้ไปความเก๋าของรุ่นเดอะ ที่พลิกวิกฤติเป็นโอกาส ในทางตรงกันข้ามกับความเลอะเทอะของรุ่นเก๋าที่พลาดทำโอกาสกลับกลายเป็นวิกฤติกับฤทธิ์เดช “กลอนพาไป” ที่ “สามสี ภูเขาทอง” นายไตรรงค์ สุวรรณคีรี แกนนำรุ่นลายครามของค่ายรวมไทยสร้างชาติ ขึ้นเวทีปราศรัยใหญ่กลางเมืองโคราชพลาด “ปล่อยไก่” ตัวเบ้อเริ่มเทิ่มเผลอหลุดพูดผิดจังๆ ถ้าอยากได้รัฐบาลที่ดี ให้กองเชียร์เลือกพรรค “ไทยรักไทย” แบบเต็มปากเต็มคำ ก่อนจะรู้ตัวสบถผ่านไมค์ “ฉิบหายแล้วกู”เรียกเสียงฮาครืน อารมณ์ตลกคาเฟ่ แสดงเปิดเวทีแต่ที่ขำไม่ออก เพราะมันเสี่ยงฉิบหายจริงๆ เมื่อช็อตดังกล่าวกำลังกลายเป็น “ตลกร้าย” ฤทธิ์ปากของ “สามสี ภูเขาทอง” กำลังทำให้ค่ายตกอยู่ในสถานการณ์ลำบากแบบคาดไม่ถึงวิบากหนักส่อโทษถึงโดน “ยุบพรรค”ตาม “หลักฐานคาหนังคาเขา” ทั้งภาพและเสียง เข้าเงี่ยง “ลักษณะต้องห้าม” ตามระเบียบของคณะกรรมการการเลือกตั้ง (กกต.) ที่ห้ามนำสถาบันมาอ้างในการหาเสียงเลือกตั้งต่อให้เหนียวแค่ไหน พระดียังไง ค่ายรวมไทยสร้างชาติ ก็หนาวๆร้อนๆถึงตอนนี้ทีมหามแห่ “บิ๊กตู่” พล.อ.ประยุทธ์ จันทร์โอชา นายกฯ และ รมว.กลาโหม ต้องตกอยู่ในสถานะเดียวกับป้อมค่ายที่โดนเสียบ “ชนักปักหลัง”อาการไม่ต่างจากพรรคเพื่อไทย ที่โดนข้อหา “คนนอกประเทศครอบงำ” ค่ายพลังประชารัฐที่เจอเผือกร้อนเงินบริจาคทุนจีนสีเทา พรรคก้าวไกลที่ป้วนเปี้ยนๆอยู่กับข้อกล่าวหาล้มล้างสถาบันต่างกันตรงที่ค่ายรวมไทยสร้างชาติทำท่ามาแรงแซงโค้ง เพราะหลักฐาน “คลิปวิดีโอ” ของนายไตรรงค์ มันคาหนังคาเขา ล็อกคอแน่นเลยแทบไม่ต้องเสียเวลาตีความเทียบกับคิวของพรรคเพื่อไทย พลังประชารัฐ ก้าวไกล ยังชัดเจนไม่เท่าเอาเป็นว่า ถ้าหนังเหนียว ยี่ห้อ “ลุงตู่” แขวน “หลวงพ่อรอด” เส้นดีจริงๆ งานนี้คนที่แบกรับเผือกร้อนแทนก็น่าจะเป็น กกต.ที่เจอสภาพ “หนังหน้าไฟ” ไหม้เกรียมแน่ไม่รู้จะหามุม “แถ” ยังไงกันเลยและเดาทางได้ตามไฟต์บังคับ จากช็อตพลาดของ “สามสี ภูเขาทอง” ที่พลิกโอกาสกลายเป็นวิกฤติของค่ายรวมไทยสร้างชาติทำให้ “แต้มต่อ” ของ “บิ๊กตู่” หลุดมือไปโดยปริยายจากที่ถือไพ่เหนือกว่าในเกมยุบพรรค มีลุ้นล้มกระดานคู่แข่ง ทั้งเพื่อไทย ก้าวไกล ไม่เว้นแม้แต่แนวร่วมคนกันเองอย่างค่ายพลังประชารัฐของ “บิ๊กบราเธอร์”พร้อมตีใบสุดท้าย หากปั่นกระแส รทสช.ไม่ขึ้น รวมแต้มไม่ติดแต่มาเจอพิษปากของ “สามสี ภูเขาทอง” ทำให้ทีมหามแห่ พล.อ.ประยุทธ์ ไหลไปอยู่จุดเสี่ยงยิ่งกว่าพลังประชารัฐ เพื่อไทย ก้าวไกลมันก็เป็นอะไรที่เดาเกมได้ มุก “ยุบพรรค” คงต้องพักเก็บไว้ขืนตีไพ่ตาย ค่ายรวมไทยสร้างชาติ “โง่ อม ลบมืด” เจ๊งก่อนใครเลย.ทีมข่าวการเมือง"},
{"id": 207, "title": "อย่ากลัวเกินไป", "highlight": "สถานการณ์ปัจจุบันเจ้าฝุ่นจิ๋ว PM 2.5 กลับมาคุกคามชีวิตประจำวันของเราอีกแล้ว โดยเฉพาะผู้ที่ชื่นชอบการออกกำลังกายคงจะเป็นกังวลเกี่ยวกับเรื่องนี้ไม่มากก็น้อย", "content": "บทความนี้ของ นพ.อี๊ด ลอประยูร แพทย์ผู้เชี่ยวชาญในวงการกีฬาของเราได้โพสต์เอาไว้ลองอ่านกันดู เพื่อจะได้หาทางป้องกันและไม่เกิดอาการวิตกจริตกันเกินไปคุยกันเรื่อง PM 2.5 กับการออกกำลังกาย : มีผู้สนใจเข้าฟังเกือบ 300 คน ใช้เวลา 2 ชั่วโมงกว่า คนพูดหลัก 6 คน เริ่มด้วยพูดถึงข้อเสียของ PM 2.5 กับข้อดีของการออกกำลังกายต่ออวัยวะส่วนต่างๆของร่างกาย แล้วตามด้วยเมื่อต้องออกกำลัง กายในภาวะฝุ่น PM 2.5 สูงในสถานที่กลางแจ้งหรือในสถานที่ปิด เช่น ห้องฟิตเนส หรือโรงยิมฯสิ่งที่ได้จากการสอบถามของผู้ฟังคือ ทราบว่าสิ่งที่หลายคนต้องการมากที่สุดคือ การออกกำลังกายในภาวะฝุ่นผงมากในอากาศนั้นควรจะทำอย่างไร?เนื่องจากเป็นการเอาสิ่งที่ทุกคนรู้มาคุยกันทีละคนได้หลากหลายความคิดเห็นไม่ได้เป็นการประชุมวิชาการแบบจริงจัง ถ้าจะให้สรุปออกมาชัดเจนใน 2 ชั่วโมงจึงยังไม่ได้ออกมาชัดเจน จากการคุยครั้งนี้เบื้องต้นนั้นหวังให้ผู้ฟังมีความรู้สามารถนำไปคิดตัดสินใจเองได้ก่อนว่าจะทำอย่างไรสรุปรายงานเบื้องต้นบางส่วนพบว่า “การออกกำลังกายกลางแจ้งขณะที่มีค่า PM2.5 สูงไม่เกิน 200 ไมโครกรัมต่อลูกบาศก์เมตร ถ้าเป็นผู้ใหญ่ที่อายุไม่เกิน 60 ปี และไม่มีโรคประจำตัวร้ายแรง ไม่มีอาการแพ้ฝุ่น การออกกำลังกายถึงความเหนื่อยหนักระดับปานกลาง (3–5.9 METS) ภายในระยะเวลาไม่เกิน 150 นาทีต่อสัปดาห์ จะมีผลดีโดยรวมต่อสุขภาพในระยะยาวที่ได้จากการออกกำลังกายมากกว่าผลเสียจากการที่ได้รับฝุ่นเข้าไปในร่างกายขณะออกกำลังกายเสียอีก จึงไม่ควรกังวลจนห้ามออกกำลังกลางแจ้งในภาวะและบุคคลดังกล่าวแต่ถ้าออกกำลังกายหนัก, เป็นนักกีฬาอาชีพ, เด็กหรือคนท้อง ยังควรปฏิบัติตามคำแนะนำโดยทั่วไปสำหรับการปฏิบัติตัวในขณะค่ามลพิษในอากาศที่มีค่าต่างๆ แสดงพื้นที่เป็นฟ้าเหลืองเขียวส้มแดงที่มีข้อมูลออกมาแล้วต่อไปการตื่นกลัวจนเกินไปจะทำให้เราขาดการเคลื่อนไหวหรือออกกำลังกายที่เหมาะสม การตายจากภาวะโรคไม่ติดต่อเรื้อรัง การเสื่อมของสมอง การเป็นโรคมะเร็งบางชนิด จะกลับมาน่ากลัวกว่าภาวะอันตรายจากฝุ่นได้นะครับ**หมายเหตุ สมาคมกีฬาเวชศาสตร์แห่งประเทศไทย จะทำการประชุมผู้เชี่ยวชาญเพื่อหาทางออกคำแนะนำที่เหมาะสมในเรื่องนี้ต่อไปในเร็วๆนี้ **พาวเวอร์บอมบ์"},
{"id": 206, "title": "ต้อนรับปิดเทอม “ณพาภรณ์ โพธิรัตนังกูร” จัดกิจกรรมศิลปะการทำอาหารระดับโลก", "highlight": "ปิดเทอมนี้ ให้เด็กๆมีกิจกรรมสร้างสรรค์ใหม่ๆทำ ณพาภรณ์ โพธิรัตนังกูร แห่ง Ecole Ducasse นายเลิศ บางกอก สตูดิโอ เปิดโลกแห่งศิลปะการทำอาหารให้หนูๆวัย 6-12 ปี ฝึกเป็นเชฟน้อย ด้วยหลักสูตรพิเศษ ที่ออกแบบตามแนวทางของเชฟระดับโลก อลัง ดูคาส กับหลักสูตร 4 Hands in Kitchen ซึ่งคุณพ่อคุณแม่สามารถร่วมสนุกในการทำอาหารพร้อมกับลูกๆได้", "content": "งาน Harvest ที่ไร่องุ่น มอนซูน แวลลีย์ หัวหิน อาทิตย์ที่แล้ว นักท่องเที่ยวเห็นถังเบียร์ใหญ่เจาะรู วางอยู่ใต้ต้นไม้ใหญ่ เพื่อใส่อาหารไว้ให้นกเงือกมากิน จะบอกว่า เหมือนกับเจ้าของไร่ เฉลิม อยู่วิทยา ที่รักและดูแลเอาใจใส่ภรรยา ดารณี ทุกฝีก้าว เหมือนนกเงือก ที่ขึ้นชื่อว่ามีความรักที่ยิ่งใหญ่ต่อนกตัวเมียตลอดชีวิตพิจิตรา บุณยรัตพันธ์ุ เอาเสื้อผ้า เครื่องประดับ แอคเซสเซอรีเก๋ๆ ของ Pichita ไปออกบูธในงาน “ภริยาทูต” ที่สยามพารากอน แค่วันแรก ของก็เกือบหมดร้าน เพราะเซลกระจายเป็นคนขี้เกรงใจ แม้จะต้องไปยกขันหมากพาลูกชาย คมพันธ์ ไปสู่ขอสาวที่ชัยนาท พล.ร.อ.จีรพัฒน์ ปานสกุณ ก็ยังอุตส่าห์แวะไปงานรับเชิญ ก่อนบึ่งไปสมทบกับ คุณนายอนงค์ ที่ล่วงหน้าไปคุมขบวนถูกเพื่อนจิกว่า ไม่สนใจดูแลตัวเอง ถึงได้แต่บทป้าย่ายายในละคร ญาณี จงวิสุทธิ์ จึงฮึดข่มความกลัว ไปให้หมอศัลย์ โมดิฟายลุคใหม่ให้สวยเช้ง เผื่อขอเล่นเป็นพี่สาวนางเอก ผู้จัดก็คงรับได้ใครที่บอกว่าพอลูกชายมีแฟนแล้วมักจะห่างเหินพ่อแม่ ต้องเปลี่ยนความคิด เมื่อ อภิพัฒน์ เลิศฤทธิ์ศิริกุล บอสดับเบิ้ลยู พี กรุ๊ปฯ ซึ่งก่อตั้ง SKYBOX โอนเงินให้พ่อแม่ทุกเดือน เดือนละ 1 ล้าน.โสมชบา"},
{"id": 202, "title": "“พิพัฒน์” ดันเจ็ตสกีไทย ผุดโปรเจกต์รักษ์โลก ใช้ไฟฟ้าแทนเครื่องยนต์", "highlight": "“เจ็ตสกีไทย” ยังเป็นน้องใหม่ร้ายบริสุทธิ์ของวงการกีฬาไทย หลังจากสร้างผลงานและชื่อเสียงให้กับประเทศชาติอย่างต่อเนื่องมาตลอดหลายปีที่ผ่านมา โดยเฉพาะรายการระดับโลกอย่าง “เวิลด์ไฟนอล” ที่ เลคฮาวาซู ประเทศสหรัฐฯ ที่เมื่อก่อนเราเป็น แค่ลูกไล่เข้าร่วมแข่งขันเหมือนเป็นไม้ประดับ ในแต่ละปีได้แชมป์โลกกลับมาสัก 1-2 รุ่นก็ถือว่ายิ่งใหญ่แล้ว", "content": "แต่ใครจะคิดว่าในช่วง 10 ปีที่ผ่านมา “เจ็ตสกีไทย” จะร้อนแรงจนฉุดไม่อยู่ สามารถก้าวขึ้นเทียบชั้นกับเจ้าของ ทัวร์นาเมนต์ “สหรัฐฯ” ถึงขนาดยึดตำแหน่งเบอร์ 1 ของโลก อย่างไร้ข้อกังขา ไม่เท่านั้นประเทศไทยยังสร้างแบรนด์ที่เป็นของตัวเอง อย่าง “เวิลด์ซีรีส์” จนต่างชาติพากันติดกันงอมแงมไปแล้ว เรียกว่าถึงขนาดต้องจองข้ามปี เพื่อขอเป็นเจ้าภาพจัดการแข่งขันไม่ใช่แค่ เรื่องเกมการแข่งขันเท่านั้นที่หุงขึ้นหม้อมาวันนี้เจ็ตสกีไทยกำลังผุดโปรเจกต์ใหญ่ที่เป็นมิตรกับสิ่งแวดล้อม เมื่อ “พิพัฒน์ รัชกิจประการ” รัฐมนตรีว่าการกระทรวงการท่องเที่ยวและกีฬา ปิ๊งไอเดียดันกีฬาเจ็ตสกี ขับเคลื่อนโปรเจกต์ “รักษ์โลก” เพื่อมีส่วนเป็นผู้นำของเรือชนิดต่างๆ เดินหน้าสู่แนวคิด การลดคาร์บอนไดออกไซด์ ด้วยการมุ่งสู่การ ใช้ระบบขับเคลื่อนไฟฟ้าแทนการใช้เครื่องยนต์ พร้อมตั้งเป้าหมายพัฒนาเป็นการแข่งขันไฟฟ้าแบบ 100% ภายใน 3-5 ปี เพื่อหวังปั้น ให้เกิดประโยชน์ชาติที่ยั่งยืนเป็น “จุดหมายกีฬาโลกทางน้ำ” ในมุมมองใหม่โดยเริ่ม โครงการกลยุทธ์ WGP#1 Offshore World Championship 2023-PHUKET หรือการแข่งขันเจ็ตสกีระยะทางไกล นอกชายฝั่ง ชิงแชมป์โลก ที่ชายหาดเครือโรงแรมลากูน่า ภูเก็ต ระหว่างวันที่ 16-19 มี.ค.2566 ใช้เส้นทาง แข่งขันนอกชายฝั่ง ห่างฝั่งประมาณ 2-3 กิโลเมตร เป็นจุดที่มีการสัญจรทางน้ำน้อย ระหว่าง “ชายหาดลากูน่า ถึงแหลมพรหมเทพ” กำหนดวิ่งไปกลับ 2 รอบ 120 กม.โจ้ เต็มสปีดjojoe_koy@hotmail.com"},
{"id": 201, "title": "ลายแทง? ข้าสามแสน", "highlight": "ผ่านเลยงานมอบรางวัลโพธิคยานาคาธิบดี ที่สวนองค์พญาศรีภุชงค์มุกดานาคราช อำเภอหว้านใหญ่ จังหวัดมุกดาหาร เมื่อ 5 ก.พ.มาถึงวันนี้ ผมยังติดปัญหาค้างคาใจ...", "content": "รู้แค่ชื่อ มุกดาหาร ชื่อ หว้านใหญ่ แต่ไม่รู้ เมืองนี้บ้านนั้น มีที่มา สำคัญมากน้อยระหว่างแวะชมวัดหนึ่งในอำเภอหว้านใหญ่...เจ้าของบ้าน ถวายหนังสือเล่มเล็กๆให้ท่านเจ้าคุณ พระเทพวชิราจารย์ วัดโพธิ์ (หนึ่งในผู้รับรางวัล) ผมหลุดปากขอ ท่านเจ้าคุณก็เมตตายื่นให้ปกหนังสือประวัติบ้านชะโนด เขียนโดยพระ เนื้อหาฟังมาจากผู้เฒ่าคัดลอกบอกต่อ...ผมขออ่านตอนหนึ่งนี้แหละ เป็นประวัติของท่านหอที่ได้สร้างวัดชะโนด จำเดิมนั้นมา บ้านชะโนดก็เป็นบ้านใหญ่ เต็มไปด้วยหลังคาเรือนถึง 100 วัดวาศาสนาก็รุ่งเรือง ไม่มีบ้านใดจะเปรียบเทียบได้ส่วนบ่าวแก้วสิมพลีผู้น้อง ที่ตั้งบ้านอยู่ใต้ปากห้วยมุก ทำราชการแข็งแรงขึ้นกับพระเจ้าแผ่นดินกรุงสยาม พระองค์ก็โปรดอนุญาตให้ตั้งเป็นเมืองขึ้น ชื่อว่าเมืองมุกดาหารถึงกาลบัดนี้เพราะฉะนั้น เมืองมุกดาหารกับบ้านชะโนด ก็เป็นเชื้อสายโลหิตอันเดียวกันคือเมืองมุกฯเป็นเชื้อน้อง บ้านชะโนดเป็นเชื้อพี่ผมอ่านถึงตอนนี้ ก็พอจับความได้แต่บ้านชะโนด บ่าวคำสิงห์เป็นบ้านพี่...จึงต้องอ่านต่อลูกหลานบ่าวคำสิงห์ ได้ลงไปเรียนเป็นกองปกครอง ข้าพระธาตุพนมที่กรุงเทพฯ ได้รับชื่อเป็นสุริยะราชวัตร์ ขึ้นเป็นใหญ่ในบ้านชะโนดบุตรอำมาตย์คนหนึ่งชื่อสีหานาม บุตรหลานคนหนึ่งชื่อหมาคำ พร้อมกันยกครัวเรือนออกจากบ้านชะโนด ขึ้นไปตั้งอยู่ใต้ห้วยผักขะที่นั้น เป็นบ้านร้าง พวกข้าสามแสนอยู่แต่ก่อน (ผมตั้งใจให้ตัวดำหนา มีประเด็นสำคัญจะคุยต่อ) มีหว้านเรือป่าหนึ่ง ใหญ่ประมาณเท่านาไร่หนึ่ง ครั้งสีหานาม และนายหมาคำมาตั้งบ้านอยู่จึงขนานว่า บ้านหว้านใหญ่ มาถึงกาลบัดนี้...ชื่ออำเภอหว้านใหญ่ ได้มาจากตรงนี้และคำ “หว้าน” ที่ผมสะดุดใจอยากหาคำแปล พระผู้รู้ที่อยู่ใกล้บอก “ว่าน” นั่นแหละโยมคนโบราณอีสาน เขียน “ว่าน” เป็น “หว้าน” เช่นเดียวกับ เขียน “มั่น” เป็น “หมั้น” ในหนังสือเล่มนี้ หลายคำอ่านแล้วต้องทำความเข้าใจ เช่น เขียน“ช้างพลาย” เป็น “ช่างพาย” ทำเอาคนรู้งูๆปลาๆ อย่างผมงงพักใหญ่อ่านประวัติวัดชะโนดจบ ผมจึงรู้ว่า เมืองมุกดาหาร เมืองหว้านใหญ่ เป็นบ้านเมืองริมแม่น้ำโขงที่ผู้คนอพยพขยับขยาย แบบที่เราคุ้นคำว่า สร้างบ้านแปลงเมือง กันมาตั้งแต่สมัยสมเด็จพระนารายณ์มหาราชสิมวัดชะโนด ลูกหลานบ่าวคำสิงห์ บวชพระเรียนเก่ง พระเจ้าเวียงจันทน์โปรดให้วัสดุลงมาก่อสร้างย้อนไปถึง ประโยคที่ผมให้ตัวดำหนา...“ที่นั้น เป็นบ้านร้างพวกข้าสามแสนอยู่มาแต่ก่อน”“ข้าสามแสน” เป็นคำแปลกใหม่...พระเจ้าแผ่นดินลาวองค์หนึ่งพระนาม สามแสนไทย...ว่ากันว่า สมัยท่านมีราษฎรถึงสามแสนคน “ข้าสามแสน” จะบอกว่า เป็นข้าแผ่นดินพระเจ้าสามแสนไทยหรือไม่ ผมไม่รู้รู้แต่คำ ข้าพระธาตุพนมข้ากลุ่มใหญ่...ขนาดส่งลูกหลานบ้านหว้านใหญ่ไปเรียนวิชาปกครองถึงกรุงเทพฯคำ “ข้าสามแสน” ผมเดาเอา เป็น “ข้าพวกหนึ่ง” ที่รัชกาลที่ 1 รบชนะลาว กวาดต้อนเอาไปเป็นกำลังสร้างพระบรมมหาราชวัง สร้างวัดพระแก้ว สมัยต้นกรุงรัตนโกสินทร์แถวบางขุนพรหมเดิมเรียก “บ้านลาว” เก่งทางทำคัมภีร์เทศน์ใบลาน ไม่แปลก สามเสน...ตำบลที่ตั้งรัฐสภาวันนี้ สุนทรภู่ เขียนไว้ในนิราศว่า “แต่เดิมเรียกสามแสนทั้งกรุงศรี” ชื่อเรียกเดิมจริงๆ คือบ้านพวกลาว (ข้า) สามแสนนี่เองที่เล่าๆกัน ว่าคนสามแสนช่วยกันฉุดพระพุทธรูปลอยน้ำหรือฝรั่งขุดคลองเล็กความยาวสามเส้น...เพี้ยนเป็นชื่อสามเสนนั้น ผมสะดุดใจไม่เชื่ออยู่นานแล้ว แค่เรื่องเล่าเอาสนุกเท่านั้น.กิเลน ประลองเชิง"},
{"id": 197, "title": "“สมหมาย สกุลเมตตา” จัดศึกมวยไทยพลังใหม่ บัวเขียวจะชนะสองฝั่งโขงสนุกอีกครั้ง", "highlight": "เวทีราชดำเนิน วันพุธที่ 1 มี.ค. (วันนี้) เป็นรายการมวย ศึกมวยไทยพลังใหม่ จัดโดยโปรโมเตอร์ สมหมาย สกุลเมตตา คู่มวยคู่คี่เก็บค่าดู 500-1,000,-2,000 บาท JKN 18 ถ่ายทอดสด เวลา 18.15-20.15 น. “ชัย ศิษย์ อ.บี้” ขอวิจารณ์ไปตามฝีมือดังนี้...", "content": "เหนือแสนชัย (เพชรแสนชัย มุมทะเลมวยไทย) มวยไทยจ้าวลำโขง (ชนะทีเคโอ เบิร์ดเดย์ ที.บี.เอ็ม.ยิมส์ ยก 3 ที่ รดน.) มวยจังหวะฝีมือเตะต่อยหมัดแทงเข่าแม่นยำรุนแรงฉลาดกว่า จะชนะ ฉลามขาว (เกียรตินาวี) ช่างนายมวยไทยยิมส์ (แพ้คะแนน มงคลเพชร ส.มงคลการช่าง ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรองช้ากว่า 107 ป.ปฏักเอก (หงส์ปีกทอง ต.ทักษิณ) ซินบีมวยไทย (แพ้คะแนน เพชรเชียงยืน จิตรเมืองนนท์ ที่ ลพน.) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดเก๋าเกมกว่า จะชนะ เดือน (ก.กัมปนาท) จิตรเมืองนนท์ (แพ้ทีเคโอ ยอดสยาม ส.ส.ต้อยแปดริ้ว ยก 3 ที่นนทบุรี) มวยสูงยาวแข็งแกร่งเตะต่อยหมัดแทงเข่าปล้ำตีรุนแรงแต่กระดูกเป็นรองท้ายๆ 128 ป.โพธิ์เพชร ร.ร.กีฬาโคราช (ชนะทีเคโอ ซอมบี้ มานพยิมส์ (ฮังการี) ยก 3 ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงฟอร์มสดมีฮึดตลอด จะชนะ น้องเดียร์ (ช.สุขมายิมส์) โด่งเมืองคอน (ชนะคะแนน สิทธิศักดิ์ ส.ประสพโชค ที่ รดน.) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดชนิดสนุก 132 ป.สองฝั่งโขง เอฟ.เอ.กรุ๊ป (ชนะคะแนน เด่นพยัคฆ์ เดชเพชรสีทอง ที่ รดน.) มวยแข็งแกร่งเตะต่อยหมัดแทงเข่าศอกปล้ำตีรุนแรงแต่ปะทะยืดเยื้อเป็นรอง จะแพ้ บัวเขียว ภูเก็ตไฟต์คลับ (แพ้คะแนน โมฮ็อก เงาะบางกะปิ ที่ รดน.) นักชกชาวสหรัฐอเมริกา ทรหดเตะต่อยหมัดศอกหนักหน่วงมีฮึดตลอดกว่าชนิดสนุกอีกครั้ง 133 ป.เชิงชาย ศักดิ์ชำนิ (แพ้ทีเคโอ เพชรต่วนเป๋ ช.ห้าพยัคฆ์ ยก 3 ที่ รดน.) มวยจังหวะเตะต่อยหมัดแทงเข่าปล้ำตีรุนแรงกว่า จะชนะ ยอดโอที เกียรติเทวฤทธิ์ (ชนะคะแนน จงสนั่น ศักดิ์ไกรทอง ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงชนิดสนุก 111 ป.สามเอเล็ก ส.เทวาพิทักษ์ (ชนะคะแนน วีระพงษ์ ส.พรายดำ ที่ ลพน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ เด่นเชียงราย หยกฟ้ามวยไทย (ชนะคะแนน สายนที ส.รุ่งโรจน์ ที่เชียงราย) มวยจังหวะเตะต่อยหมัดแทงเข่าศอกรุนแรงแต่แข็งแกร่งเป็นรอง 121 ป.ไกรทอง เงาะบางกะปิ (ชนะทีเคโอ รณกร ใหญ่เชยซีฟู๊ด ยกแรก ที่ ลพน.) มวยจังหวะเตะต่อยหมัดแทงเข่าศอกปล้ำรุนแรงเก๋าเกมกว่า จะชนะ เกล็ดแก้ว ศักดิ์อินเตอร์ (ชนะทีเคโอ ศ.พญาเสือ (จอมพล) มวยไทยยิม ยก 3 ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงแต่กระดูกเป็นรองท้ายๆ 126 ป.ขจรศักดิ์ สีโอปอล มวยจังหวะฝีมือเตะต่อยหมัดแทงเข่าปล้ำตีรุนแรงฉลาดสภาพแวดล้อมแรงเชียร์ดีกว่า จะชนะ นิรันดร์น้อย ศ.ปานเกษรินทร์ มวยจังหวะเตะต่อยหมัดแทงเข่าปล้ำตีรุนแรงแต่สภาพแวดล้อมแรงเชียร์เป็นรองชนิดสนุกพลิกไปมาอีกครั้ง (ฟอร์มหลังชกเสมอกันมาที่ ลพน.) 118 ป.ชัย ศิษย์อาจารย์บี้"},
{"id": 199, "title": "หุ่นยนต์ก็ยังต้องไป", "highlight": "เมื่อเดือนที่แล้ว บริษัทอัลฟาเบต (Alpha bet) ซึ่งเป็นบริษัทแม่ของ บริษัทกูเกิล (Google) ประกาศว่า จะเลิกจ้างพนักงานประมาณ 12,000 คน กลายเป็นข่าวครึกโครมมัดรวมไปกับบรรดายักษ์ใหญ่ด้านเทคโนโลยีรายอื่นๆ เช่น ไมโครซอฟท์, แอมะซอน, ทวิตเตอร์, เมตา ฯลฯ ที่ดาหน้าปลดมดงานลอตใหญ่", "content": "เมื่อต้น ก.พ. หุ้นของอัลฟาเบตก็ตกลง มากกว่า 7% มูลค่าหลักทรัพย์ตามราคาตลาดของบริษัทลดลงราว 100,000 ล้านดอลลาร์ หรือราว 3.5 ล้านล้านบาท หลังการเปิดตัว “บาร์ด” (Bard) แชตบอตคู่แข่งของ ChatGPT ของบริษัทโอเพน เอไอ ซึ่งไมโครซอฟท์ทุ่มทุนมหาศาลนำ ChatGPT มาพัฒนาใส่เข้าไปในผลิตภัณฑ์ของตนเช่น “บิง” (Bing) แต่การทดสอบบาร์ดให้ตอบคำถามนั้น แชตบอตของกูเกิลตัวนี้ดันบอกข้อมูลผิดพลาดท่ามกลางข่าวการปลดพนักงานก็มาพร้อมๆกับข่าวกระเส็นกระสายรายวันอันเนื่องมาจากมาตรการขัดเข็มขัดของอัลฟาเบตในช่วงภาวะเศรษฐกิจตกต่ำ สำนักข่าวซีเอ็นบีซี ในสหรัฐฯ เล่นข่าวว่า กูเกิลเลิกจ้างพนักงานนวดบำบัดมากกว่า 20 คนในสำนักงานแคลิฟอร์เนีย หรือพนักงานในแผนกคลาวน์ของกูเกิลจำเป็นต้องแชร์โต๊ะทำงานและสลับปรับเปลี่ยนวันทำงานในสำนักงาน เพื่อไม่ให้ทับซ้อนกับพนักงานอื่นที่ต้องใช้โต๊ะทำงานร่วมกัน คำสั่งนี้อาจมีผลในไตรมาสหน้าที่สำนักงานในนครนิวยอร์ก ซีแอตเติล ซานฟราน ซิสโก ซันนีเวลในรัฐแคลิฟอร์เนีย และเคิร์กแลนด์ในรัฐวอชิงตัน ซึ่งจะช่วยขยายสายป่านการเติบโตของแผนกคลาวด์ต่อไปได้ เรียกว่าอยากอยู่รอดไปต่อก็ต้องปรับตัวกันให้ได้ ล่าสุด ไวเออร์ สื่อเทคโนโลยีในสหรัฐฯ เผยว่า อัลฟาเบตยังลดต้นทุนแม้กระทั่งเลิกใช้หุ่นยนต์ทำความสะอาดโรงอาหาร ที่สร้างขึ้นโดยบริษัทพัฒนาหุ่นยนต์ เอเวอรีเดย์ โรบอตส์ (Everyday Robots) ซึ่งเปิดตัวในปี 2562 มีจุดประสงค์เพื่อออกแบบหุ่นยนต์ที่สามารถช่วยงานในบ้านและในสำนักงาน เช่น คัดแยกขยะ ทำความสะอาดโต๊ะ หุ่นยนต์ต้นแบบติดล้อมีแขนเดียวได้ถูกนำมาทดสอบในสำนักงานของกูเกิล ตั้งแต่ปี 2564 และในปี 2565 ได้รับการปรับปรุงเพิ่มด้วยโปรแกรมวิจัยภาษาปัญญาประดิษฐ์ของกูเกิล ทำให้ประมวลผลภาษาธรรมชาติได้ผู้อำนวยการฝ่ายการตลาดและการสื่อสาร ของเอเวอรีเดย์ โรบอตส์เผยว่า เอเวอรีเดย์ โรบอตส์จะไม่มีตัวตนอีกต่อไปในฐานะโครงการแยกของอัลฟาเบต เทคโนโลยีบางส่วนรวมถึงทีมงานบางส่วนของเอเวอรีเดย์ โรบอตส์จะรวมเข้ากับงานพัฒนาหุ่นยนต์ที่มีอยู่ภายในกูเกิล รีเสิร์ช (Google Research)ภัค เศารยะ"},
{"id": 198, "title": "กฎหมายปาฏิหาริย์ทำคนหายตัว", "highlight": "มติคณะรัฐมนตรีที่ประกาศพระราชกำหนด เลื่อนการบังคับใช้ พ.ร.บ.ป้องกันและปราบปรามการทรมาน เป็นหลักฐานสำคัญอีกอย่างหนึ่งที่ยืนยันว่ารัฐบาลอำนาจนิยมไม่สนใจการปกป้องสิทธิเสรีภาพของประชาชนให้รอดพ้นจาก การถูกซ้อมทรมาน หรือการกระทำที่โหดร้าย การอุ้มฆ่า และการยํ่ายีศักดิ์ศรีมนุษย์", "content": "ร่าง พ.ร.บ.ป้องกันการทรมานฯ ผ่านความเห็นชอบของรัฐสภาตั้งแต่ปลายปี 2565 และจะมีผลบังคับใช้ในวันที่ 22 กุมภาพันธ์ 2566 แต่รัฐบาลกลับประกาศใช้ พ.ร.ก.เพื่อเลื่อนการใช้ พ.ร.บ.ออกไป 7 เดือน เมื่อวันที่ 14 กุมภาพันธ์ จึงมี 19 องค์กรสิทธิมนุษยชน และพรรคฝ่ายค้านออกมาคัดค้านองค์กรสิทธิมนุษยชนเรียกร้อง ส.ส. ไม่ให้อนุมัติ พ.ร.ก.ของรัฐบาลที่ให้เลื่อนการใช้ 4 มาตราออกไปตามความ ต้องการของฝ่ายตำรวจ โดยอ้างว่ายังไม่มีอุปกรณ์ในการบังคับใช้ เช่น ตำรวจต้องบันทึกภาพและเสียงตลอดเวลา ทั้งการตรวจค้น จับกุม การควบคุมตัวผู้ต้องหา รวมทั้งแจ้งฝ่ายปกครองและอัยการมีเสียงทักท้วงว่าถ้าไม่มีกล้องบันทึกภาพและเสียง จะใช้โทรศัพท์มือถือก็ได้ และเมื่อมีการจับกุมแล้ว ให้ตำรวจแจ้งฝ่ายปกครอง เช่น นายอำเภอ และอัยการ ก็สามารถแจ้งได้ทันที ให้ทั้งสองฝ่ายรับทราบ เพื่อถ่วงดุลฝ่ายตำรวจ รวมทั้งแจ้งญาติผู้ต้องหาและทนายความ เพื่อ ป้องกันไม่ให้เกิด “การอุ้มหายตัว”ตำรวจไทยเป็นยอดปาฏิหาริย์ สามารถ “อุ้ม” ให้บุคคลสูญหายได้ และอาจทำให้ผู้ต้องหาสิ้นลมหายใจได้ ในขณะที่ถูกสอบสวนกลายเป็นคดีที่โด่งดังที่นครสวรรค์ เมื่อไม่กี่ปีที่ผ่านมา มีนายตำรวจหลายนายกลายเป็นจำเลยเสียเอง จากผลการใช้ถุงคลุมศีรษะผู้ต้องหา ที่ถูกสอบสวนคดียาเสพติด พรรคร่วมฝ่ายค้านระบุว่า การเลื่อนการบังคับใช้ พ.ร.บ.ซ้อมทรมานไปอีก 7 เดือน ไม่ชอบด้วยรัฐธรรมนูญ และละเมิดสิทธิประชาชนที่ถูกจับกุมคุมขัง รัฐธรรมนูญระบุว่าในคดีอาญา ให้สันนิษฐาน ไว้ก่อนว่าผู้ต้องหาหรือจำเลย ไม่มีความผิด ก่อนจะมีคำพิพากษาถึงที่สุด จะกระทำต่อผู้นั้นเสมือนผู้ทำผิดมิได้รัฐธรรมนูญบัญญัติด้วยว่าการทรมาน ทารุณกรรม หรือลงโทษด้วยวิธีโหดร้าย หรือไร้มนุษยธรรมจะกระทำมิได้ การประกาศเลื่อนบังคับใช้ร่างกฎหมายสำคัญที่เกี่ยวกับสิทธิเสรีภาพ และศักดิ์ศรีความเป็นมนุษย์ ก่อนการเลือกตั้งเพียงไม่กี่เดือน อาจเป็นเหตุผลสำคัญอย่างหนึ่งที่จะทำให้คนไทยตัดสินใจเลือกฝ่ายใด."},
{"id": 193, "title": "เดินหน้าแผนฟื้นฟูกุ้งทะเล", "highlight": "การประชุมสัญจรคณะกรรมการบริหารจัดการห่วงโซ่การผลิตกุ้งทะเลและผลิตภัณฑ์ หรือชริมพ์บอร์ด ณ จังหวัดสุราษฎร์ธานี เพื่อติดตามความก้าวหน้าการดำเนินงานในประเด็นต่างๆ ตามแผนปฏิบัติการด้านกุ้งทะเล ปี พ.ศ.2566", "content": "การดำเนินงานของคณะทำงานถอดบทเรียนการเลี้ยงกุ้งทะเล คณะทำงานคัดเลือกสายพันธุ์กุ้งทะเลให้เหมาะสมในแต่ละพื้นที่ ความก้าวหน้าการแก้ไขปัญหาด้านโรคผ่านการดำเนินงานโครงการเพิ่มประสิทธิภาพการผลิตกุ้งทะเลด้วยระบบป้องกันโรคตลอดห่วงโซ่การผลิต (Shrimp Sandbox) โครงการอาหารกุ้งทะเลธงเขียวเพื่อการเลี้ยงกุ้งทะเลสำหรับบริโภคภายในประเทศ ปี 2566 และโครงการเสริมสภาพคล่องเกษตรกรผู้เลี้ยงกุ้งทะเล ปี 2565 ระยะที่ 1พร้อมทั้งร่วมหารือแนวทางการบังคับใช้ระบบโปรแกรมประยุกต์การออกหนังสือกำกับการซื้อขายสัตว์น้ำ (APD) และมาตรการรองรับ รวมถึงการแก้ปัญหาต้นทุนพลังงานไฟฟ้าที่เพิ่มสูงขึ้นในการเลี้ยงกุ้งทะเล ซึ่งมีการนำเสนอรูปแบบนวัตกรรมการเพิ่มประสิทธิภาพการใช้พลังงานเพื่อเป็นทางเลือกให้เกษตรกรเลือกใช้หลายโมเดล ที่ประชุมชริมพ์บอร์ดได้เห็นชอบให้แต่งตั้งคณะทำงานจัดทำต้นทุนการผลิตกุ้งทะเล และคณะทำงานด้านการตลาด เพื่อร่วมขับเคลื่อนการดำเนินงานแผนปฏิบัติการด้านกุ้งทะเลปี พ.ศ.2566 ภายใต้กลยุทธ์การส่งเสริมด้านการตลาดโดยที่ผ่านมาชริมพ์บอร์ดได้แต่งตั้งคณะทำงานเพื่อขับเคลื่อนงานด้านการผลิตไปแล้ว 3 คณะ ทั้งการการถอดบทเรียนเกษตรกร การคัดเลือกสายพันธุ์ และแก้ไขปัญหาด้านโรคชริมพ์บอร์ดหวังว่า ทุกคณะทำงานที่ได้แต่งตั้งขึ้นจะเป็นอีกหนึ่งกลไกสำคัญในการขับเคลื่อนแผนปฏิบัติการให้บรรลุเป้าหมาย 4 แสนตันที่ตั้งไว้สำหรับประเด็น APD ที่เกษตรกรมีข้อห่วงกังวลนั้น เพื่อมิให้กระทบต่อการประกอบอาชีพของเกษตรกรรายย่อยที่ไม่มีความพร้อม จึงเลื่อนการบังคับใช้ออกไป 1 ปี เป็น 1 มีนาคม 2567 สำหรับโครงการเสริมสภาพคล่อง ที่เกษตรกรหลายท่านรอคอยจะเปิดรับสมัครในวันที่ 15 มีนาคมนี้.สะ-เล-เต"},
{"id": 194, "title": "แจกให้สะใจ", "highlight": "ขึ้นชื่อว่า “โครงการประชานิยม” เมื่อแทงหน่อ รากงอกแล้ว ต้องเดินหน้าลูกเดียว!! เช่น โครงการ 30 บาทรักษาทุกโรค โครงการกองทุนหมู่บ้าน ฯลฯ ที่เกิดในยุครัฐบาลไทยรักไทยที่ยังเดินหน้าต่อเนื่องมาจนถึงปัจจุบัน", "content": "ฉะนั้น ไม่ว่า “นายกฯลุงตู่” จะอยู่ต่อ? หรือไม่อยู่ต่อ? โครงการบัตรสวัสดิการแห่งรัฐ หรือบัตรคนจน จะต้องเดินหน้าต่อไป!!จนกว่าจะไม่มีคนยากจนในประเทศไทย หรือจนกว่าประเทศไทยจะมีแต่คนยากจนวันนี้ (1 มี.ค.) กระทรวงการคลัง จะประกาศรายชื่อประชาชนผู้ผ่านการตรวจสอบคุณสมบัติเป็นผู้มีสิทธิรับบัตรสวัสดิการแห่งรัฐ 14.5 ล้านคน จาก จำนวนผู้ลงทะเบียนทั้งหมด 22 ล้านคนนายสันติ พร้อมพัฒน์ รมช.คลัง กระชุ่นผู้ได้สิทธิรับบัตรคนจน 14.5 ล้านคน ให้ไปยืนยันตัวตนภายใน 30 วัน!!ส่วนผู้ที่ไม่ผ่านการคัดกรองคุณสมบัติอีก 8 ล้านคน ยังสามารถยื่นอุทธรณ์ผ่านธนาคารกรุงไทยได้อีก 60 วัน“แม่ลูกจันทร์” ชี้ว่า กระทรวงการคลังและกระทรวงมหาดไทยต้องใช้เวลาถึง 4 เดือน ในการตรวจสอบผู้ลงทะเบียน 22 ล้านคน เพื่อคัดกรองเฉพาะ “ผู้มีฐานะยากจนตัวจริงเสียงจริง”รอบแรก ตัดผู้ลงทะเบียนข้อมูลไม่ครบถ้วนออกไป 1.2 ล้านคนตัดรายชื่อผู้ลงทะเบียนที่ไม่อยู่ในฐานข้อมูลกรมการปกครองอีกกว่า 1 ล้านคนจึงเหลือผู้ที่ผ่านคุณสมบัติรอบแรกประมาณ 19 ล้านคนปรากฏว่า มีผู้ไม่ผ่านการตรวจสอบคุณสมบัติรอบสองอีก 4.5 ล้านคนจึงเหลือผู้ผ่านด่านสุดท้ายเป็นผู้มีสิทธิได้รับเงินอัดฉีดช่วยเหลือค่าครองชีพ 500 บาทต่อเดือน จำนวน 14.5 ล้านคนก่อนหน้านี้ มีจำนวนผู้ได้รับบัตรสวัสดิการแห่งรัฐอยู่แล้ว 13.5 ล้านคน หลังเปิดลงทะเบียนใหม่ มีผู้ผ่านการตรวจสอบคุณสมบัติได้สิทธิรับบัตรคนจนเพิ่มเป็น 14.5 ล้านคนและคาดว่าจะมีผู้ผ่านการอุทธรณ์อีกกว่า 1 ล้านคนแสดงว่ามีผู้ได้รับบัตรคนจน เพิ่มขึ้นอีก 2 ล้านคน(เดิม 13.5 ล้านคน เพิ่มเป็น 15.5 ล้านคน)ถ้าย้อนไปตั้งแต่เริ่มเปิดโครงการบัตรสวัสดิการแห่งรัฐ มีผู้ลงทะเบียนรับบัตรคนจน 7 ล้านคนผ่านไปไม่ถึง 8 ปี ประชาชนยากจนเพิ่มขึ้นอีกเท่าตัวเป็น 15 ล้านคน!!ถ้านายกฯลุงตู่ได้อยู่ต่ออีก 2 ปี ประเทศไทยจะมีประชากรยากจนเพิ่มทะลุเป้า 16 ล้านคนอย่างแน่นอน“แม่ลูกจันทร์” ย้ำว่า “2 พรรค 2 ลุง” เอาโครงการบัตรคนจนไปตีปี๊บหาเสียงเลือกตั้งกันอึกทึกครึกโครมลุงป้อม ประกาศจะเพิ่มอัดฉีดเงินใส่บัตรคนจน 700 บาทต่อเดือน“ลุงตู่” เกทับจะเพิ่มเงินใส่บัตรคนจนเป็น 1,000 บาทต่อเดือนผู้ถือบัตรคนจน 15 ล้านใบ ต้องใช้งบแจกฟรี 1.5 หมื่นล้านบาทต่อเดือน หรือ 1.8 แสนล้านบาทต่อปีดูทรงแล้วคงต้องกู้เงินมาแจกกันเหนียงยาน.“แม่ลูกจันทร์”"},
{"id": 191, "title": "สองนคราในสายตา “ประวิตร”", "highlight": "โดนดีเข้าจนได้ หลังโชว์ลีลาเก๋าห้าวเป้ง ไม่เกรงหน้าอินทร์หน้าพรหม ร้อนแรง ดิบเถื่อนยิ่งกว่าขิง ก็ “สามสี ภูเขาทอง” ไตรรงค์ สุวรรณคีรี นี่แหละ", "content": "ขึ้นระรัวลิ้นบนเวทีปราศรัยใหญ่ รทสช. แดนดินถิ่นเกิดเมืองย่าโมของ “บิ๊กตู่” ประยุทธ์ จันทร์โอชาไม่รู้จะเป็นกลอนพาไป หรือฤทธิ์ Tannin ขององุ่นขนาดชื่อพรรคยังพูดผิดพูดถูก จนกลายเป็นไวรัลตลกขบขันอยู่ใน TikTokแต่มันมีประเด็นมาเข้าง่ามแข้ง “นักร้องการเมือง” ศรีสุวรรณ จรรยามีเรื่องให้ร้องต่อกรรมการการเลือกตั้ง (กกต.) เพราะปราศรัยโยงเอาสถาบันมาเกี่ยวข้องกับการหาเสียงเลือกตั้งขอให้สอบว่าเข้าข่ายฝ่าฝืนกฎหมายเลือกตั้งหรือไม่“ศรีสุวรรณ” ยกระเบียบ กกต.ว่าด้วยวิธีการหาเสียง และลักษณะต้องห้ามในการหาเสียงเลือกตั้ง ส.ส. ข้อ 17 ที่ “ห้ามผู้สมัคร พรรคการเมือง หรือผู้ใดนำสถาบันพระมหากษัตริย์มาเกี่ยวข้องกับการหาเสียงเลือกตั้ง”ประกอบ พ.ร.บ.ประกอบรัฐธรรมนูญว่าด้วยการเลือกตั้ง ส.ส. มาตรา 73 (5)ที่ห้ามมิให้ผู้สมัคร หรือผู้ใดกระทําการอย่างหนึ่งอย่างใดเพื่อจูงใจให้ผู้มีสิทธิเลือกตั้ง ลงคะแนนให้แก่ตนเอง หรือผู้สมัครอื่นด้วยวิธีการจูงใจให้เข้าใจผิด ในคะแนนนิยมของผู้สมัคร หรือพรรคการเมือง เชื่อว่าสุดท้ายก็คงไม่มีผลอะไร เพราะเส้นกวยจั๊บขนาดนั้นแต่ก็เหมือนก้อนกรวดในรองเท้า ร้องให้รู้สึกรำคาญใจเล่นๆก็ไม่รู้ว่าเป็นความบังเอิญจงใจหรือไม่ ที่ “บิ๊กป้อม” ประวิตร วงษ์สุวรรณ หัวหน้า พปชร. ร่อนจดหมายเปิดใจ ฉบับที่ 3 มาในช่วงเวลานี้พอดีพูดถึงเหตุผลว่า ทำไมต้องก้าวข้ามความขัดแย้งพร้อมกับตอกย้ำในจดหมายเปิดใจ ที่ยังไม่หยุดการเมืองกลับไปใช้ชีวิตสบายๆ ก็เพราะไม่ต้องการทิ้งเพื่อนพ้องน้องพี่ที่ร่วมสร้างพรรคพลังประชารัฐ ที่ยังมีความฝันอยู่เต็มเปี่ยมและเบื้องลึกในใจ ที่ตัดสินใจทำงานการเมืองต่อ ก็ด้วยคิดว่าจะทำประโยชน์คลี่คลายปัญหาให้ประเทศ เดินหน้าไปสู่ความสดใสพร้อมขยายมุมมองต่อกลุ่มอีลิต กลุ่มผู้ทรงอิทธิพล ต่อความเป็นไปของบ้านเมืองทั้งจากมุมที่ “บิ๊กป้อม” ถูกหล่อหลอมมาตั้งแต่เป็นนายทหารเด็กๆ จนขึ้นเป็นผู้บัญชาการเหล่าทัพ ให้จงรักภักดีต่อชาติ ศาสนา พระมหากษัตริย์กลุ่มอีลิตเหล่านี้ มองนักการเมืองด้วยความไม่เชื่อถือ ไม่เชื่อมั่น ลามไปถึงความข้องใจต่อระบอบประชาธิปไตย และวิจารณญาณของประชาชน ในการเลือกตัวแทนเข้ามาบริหารประเทศจึงเห็นดีเห็นงามกับการหยุดยั้งประชาธิปไตยแต่พอเข้ามาทำงานร่วมกับนักการเมือง จนขึ้นมาเป็นหัวหน้าพรรค เลยมีมุมมองอีกด้านเพราะที่สุดแล้วอำนาจการบริหารประเทศต้องกลับเข้าสู่ระบอบประชาธิปไตยโดยผู้ที่มีอำนาจตัดสินก็คือประชาชนความจริงที่ปฏิเสธไม่ได้ ก็คือ ฝ่ายอำนาจนิยม จะพ่ายแพ้ต่อฝ่ายประชาธิปไตยเสรีนิยมทุกครั้งใครมีเวลา ก็ไปหาอ่านในรายละเอียดเอาผมอ่านไปอ่านมาก็น้ำตาไหลพราก...ไม่ได้ซึ้งเพียงแต่คิดว่า “ลุง” ทำไมเพิ่งมานึกได้เอาป่านนี้.เพลิงสุริยะ"},
{"id": 188, "title": "ผู้ใหญ่โซ่ข้อกลาง เด็กสู่อนาคตชาติ", "highlight": "“ครอบครัวไทย ในวิกฤติโควิด-19 (2565)” สถาบันวิจัยประชากรและสังคม มหาวิทยาลัยมหิดล (วปส.) บันทึกบอกเล่าสะท้อนสถานการณ์และผลกระทบของโควิด-19 ในเชิงสังคม เศรษฐกิจ และสุขภาพ ที่ผ่านมา...ที่มีต่อครอบครัวไทย ทำให้วิถีชีวิตของผู้คนจำนวนมากเปลี่ยนแปลงไป", "content": "อีกทั้งยังต้องปรับตัวในวิกฤติยาวนานต่อเนื่องนับเป็นปีๆ นอกจากนี้ยังนำเสนอให้เห็นความเหลื่อมล้ำของสังคมในแง่มุมต่างๆอันเป็นผลมาจากการระบาดไว้อีกด้วยตอกย้ำ...วิกฤติการณ์โควิด-19 ไม่เพียงแต่เป็นวิกฤติทาง “สุขภาพ” เท่านั้น หากแต่ยังเป็นวิกฤติของ “การศึกษา” ที่ทั่วโลกต้องเผชิญ เป็นประเด็นที่ทุกฝ่ายต้องคิดหนัก เพื่อปรับแนวทางและวิธีการที่จะสามารถทำให้เด็กได้เรียนรู้อย่างต่อเนื่องให้มากที่สุดในภาวะเช่นนี้ เพื่อไม่ให้พัฒนาการของเด็กได้รับผลกระทบหรือ...ได้รับผลกระทบให้น้อยที่สุด โดยที่ผ่านมา “การเรียนออนไลน์”...แม้จะมีความจำเป็นอย่างมาก แต่ก็ได้สร้างภาระและความยากลำบากให้กับเด็ก พ่อแม่ผู้ปกครองจำนวนมาก เพราะต้องปรับตัวหลายด้าน เช่น ต้องจัดหาอุปกรณ์ให้ลูก จัดพื้นที่การเรียนภายในบ้าน ต้องเรียนรู้ไปกับลูก ต้องสอนการบ้าน ที่สำคัญ...ขณะเดียวกันยังต้องทำงานหารายได้ไปด้วย จึงเป็นภาวะที่ครอบครัวต้องเผชิญความสับสน...เกิดความเครียดขณะที่เด็กในครอบครัวยากจนก็ขาดโอกาสที่จะได้เรียนออนไลน์โดยสิ้นเชิง เพราะเงินที่หามาได้มีไว้สำหรับซื้อข้าวกินเท่านั้น คงไม่พอที่จะเจียดให้กับอุปกรณ์และอินเตอร์เน็ตที่หากจะใช้เรียนแบบไม่สะดุดก็ต้องซื้อโปรโมชันที่แพงกว่าอัตราค่าจ้างขั้นต่ำมากทีเดียวจากการศึกษาพบว่า นักเรียนจากครัวเรือนที่ยากจนในเขตเมือง...ทั้งกรุงเทพฯ และจังหวัดในภาคใต้มีแนวโน้มที่จะออกจากโรงเรียนกลางคันเพิ่มขึ้นมากที่สุดอันเนื่องมาจากผลรวมของต้นทุนค่าเสียโอกาสทางการศึกษาที่เพิ่มขึ้น ได้แก่ การสูญเสียการเรียนรู้จากการปิดโรงเรียน การลดการเรียนในแต่ละวิชาปฏิเสธไม่ได้เลยว่า “การเรียนออนไลน์” มีผลกระทบต่อเด็กในหลายๆด้าน นับตั้งแต่...ความเครียด ไม่มีสมาธิในการเรียน เรียนไม่รู้เรื่อง การบ้านเยอะ...ไม่มีคนสอนการบ้าน เด็กรู้สึกเหงา เบื่อ เหนื่อย อยากไปโรงเรียน เด็กหลายคนเรียนตามเพื่อนไม่ทัน บางคนไม่เข้าใจบทเรียนก็ทิ้งกลางคัน ลาออกหรือพักการเรียน...มีปัญหาทั้งสุขภาพกาย สุขภาพจิต“ชีวิตของคนเราไม่มีใครที่อยากจะเกิดมาแล้วยากจน ไม่มีใครที่อยากจะต้องการความยากลำบากในชีวิต แต่เมื่อเกิดมาแล้วก็ต้องดิ้นรนเพื่อความอยู่ได้และอยู่รอดให้ปลอดภัย คนที่มีกำลังที่ดีกว่าแล้ว ยื่นมือช่วยเหลือคนที่อ่อนแอกว่าย่อมมีความสำคัญอย่างยิ่งในสังคมปัจจุบัน”พระมหาสมัย จินฺตโฆสโก ประธานมูลนิธิกลุ่มแสงเทียน เจ้าอาวาสวัดบางไส้ไก่ กทม.บอกอีกว่า ทุกชีวิตต่างพึ่งพาอาศัยซึ่งกันและกันไม่ว่าจะเป็นด้านใดหรือด้านหนึ่ง อาจจะเป็นทางตรงหรือทางอ้อมก็แล้วแต่กรณีไป มูลนิธิกลุ่มแสงเทียนมีความห่วงใย ตระหนักถึงคุณค่าของการพึ่งพาอาศัยซึ่งกันและกันเพื่อจะให้สังคมเราอยู่ได้และอยู่อย่างมีแต่ความสุข โดยเฉพาะ “เด็ก” ซึ่งถือว่าเป็น “หัวใจ” อันสำคัญของสังคม จึงได้จัดกิจกรรมตามโครงการต่างๆขึ้นมาเพื่อให้ความช่วยเหลือด้านอาหาร การศึกษา การฝึกอบรมบ่มนิสัยพัฒนาจิตใจเด็กด้วยหลักธรรมคำสอนของพระพุทธศาสนา ช่วยเหลือด้านปัจจัยสี่ที่มีความจำเป็นของเด็กแต่ละคน จากวันแล้ววันเล่า...เดือนแล้วเดือนเล่าปีแล้วปีเล่าด้วยความตั้งใจ จึงได้ให้ความช่วยเหลือเด็กกำพร้า เด็กยากจน เด็กด้อยโอกาสทั้งในชุมชนแออัดและในชนบทถิ่นทุรกันดารมาเป็นเวลา 39 ปีเต็ม จนมีโครงการเพื่อให้ความช่วยเหลือเด็กอยู่ในขณะนี้ 14 โครงการหนึ่งในกิจกรรมเล็กๆในมุมหนึ่งของสังคมคือ “โครงการวันรวมน้ำใจ สู่ เด็กไทยในชุมชนแออัด” จัดขึ้นเมื่อช่วงกลางเดือนที่ผ่านมา ที่วัดบางไส้ไก่ แขวงหิรัญรูจี เขตธนบุรี กรุงเทพมหานคร จัดหาของขวัญ มอบให้เด็กด้อยโอกาสทั้งในชุมชนแออัดและในชนบทถิ่นทุรกันดาร 8 ชุมชน และในชนบทอีก 890 คนเป้าหมายเด็กๆเหล่านี้คือเด็กที่อยู่ในความอุปการะของมูลนิธิกลุ่มแสงเทียนมาอย่างต่อเนื่อง ทั้งนี้ได้ตระหนักว่าช่วงเทศกาลส่งท้ายปีเก่าและต้อนรับปีใหม่รวมถึงวันเด็กแห่งชาติที่ผ่านมา เด็กด้อยโอกาสเหล่านี้... ไม่มีโอกาสได้รับของขวัญจากผู้คนในสังคมเลยเพื่อเป็นขวัญกำลังใจในการดำเนินชีวิต ในการศึกษาเล่าเรียน รวมถึงการใช้ชีวิตอยู่ในครอบครัว ชุมชน...สังคม เด็กๆเหล่านี้จะได้เจริญเติบโตขึ้นมาเป็น “พลังอันสำคัญ” ให้กับสังคม เติบโตขึ้นมาเป็นเด็กดี เป็นเยาวชนที่ดีและเป็นพลเมืองที่ดีต่อไป ที่สำคัญยังเป็นกิจกรรมเพื่อรณรงค์จัดหาเงินมาเป็น “ค่าอาหารกลางวันเด็กและทุนการศึกษาเด็ก” ที่อยู่ในความอุปการะเลี้ยงดูของมูลนิธิกลุ่มแสงเทียนในระยะยาวอีกด้วยผ่านมาถึงวันนี้ก็ยังเปิดรับการสนับสนุนอยู่เรื่อยๆ ผู้มีจิตศรัทธาและเมตตาสามารถร่วมบริจาคเป็นเงินช่วยเหลือเป็นค่าอาหารกลางวันเด็ก ทุนการศึกษาเด็ก หรือช่วยเหลือเด็กตามโครงการต่างๆได้ที่บัญชี “มูลนิธิกลุ่มแสงเทียน (วัดบางไส้ไก่)” ธนาคารกรุงเทพ จำกัด สาขาเจริญพาศน์เลขที่บัญชี 126–0–36151–2 ประเภทสะสมทรัพย์ แล้วส่งข้อมูลการบริจาคมาที่ไลน์ 06-3232-3874 โทรสาร 0-2472-4212 เฟซบุ๊กเพจ มูลนิธิกลุ่มแสงเทียน โทรศัพท์สอบถามได้ที่เบอร์ 0-2465-6165หรือใครจะร่วมบริจาคสิ่งของเป็นข้าวสาร อาหารสด อาหารแห้ง นม ขนม เครื่องเขียน ตุ๊กตา เสื้อผ้า ของเล่นเด็กอายุ 3-18 ปีก็ได้ตามสะดวก“ชีวิตของเด็กไม่ว่าจะอยู่ในส่วนใดของสังคม จำเป็นต้องอาศัยผู้คนในสังคมทุกภาคส่วนช่วยดูแลสอดส่อง คอยประคบประหงมให้พวกเขาใช้ชีวิตเดินทางไปในทางที่ถูกที่ควร ได้รับการดูแลเลี้ยงดูและเอาใจใส่อย่างสม่ำเสมอ ได้รับการเลี้ยงดูที่ดีหรือที่สมควรแก่วัย...”ได้รับความรักความอบอุ่นจากครอบครัวและผู้คนในสังคม ได้รับการศึกษาเล่าเรียนตามระดับชั้นของการศึกษา ได้รับการฝึกอบรมบ่มนิสัยและคำแนะนำจากผู้ใหญ่ในสังคม ได้พบเห็นตัวอย่างที่ดีจากผู้ใหญ่ในสังคม ได้รับการปลูกฝังระเบียบวินัยที่ดีจนกลายเป็นเด็กที่ดีและมีมารยาท ....มีสุขภาพกายและใจที่ดี พร้อมที่จะเติบโตขึ้นมาเป็น “เยาวชน” ของชาติและเป็นกำลังที่ดีให้กับครอบครัวและชุมชน พวกเขาใช้ชีวิตที่ห่างไกลยาเสพติดทุกชนิด ห่างไกลการพนันและสิ่งมอมเมาทุกชนิด จนมีกำลังความรู้ความสามารถที่จะดำรงชีวิตอยู่ในครอบครัวชุมชนและสังคมอย่างปกติสุขพระมหาสมัย ย้ำว่า การที่จะช่วยกันดูแล พัฒนาเด็กให้มีความสุขและเจริญก้าวหน้าจึงจำเป็นต้องอาศัยความร่วมมือกันทุกฝ่ายในสังคม สิ่งที่ดีก็จะเกิดขึ้นกับลูกหลานของสังคมเราในที่สุดในทางกลับกันถ้าเด็กๆกลายเป็น “เนื้อร้าย” ให้กับสังคมแล้วก็อย่าหวังเลยว่าความสุขจะเกิดขึ้นกับผู้คนในสังคม เราต้องร่วมด้วยช่วยกันแก้ไขปัญหาอย่างถูกจุดด้วยการเลี้ยงดู อบรมบ่มนิสัยให้การศึกษาแก่เด็กทุกคนในสังคมของเรา “เด็ก”...ก็คือเด็ก อนาคตประเทศและสังคมไทย."},
{"id": 185, "title": "สื่ออเมริกันแนะให้งดทานอาหารเช้า", "highlight": "หนังสือพิมพ์ชั้นนำของสหรัฐฯที่มีอิทธิพลต่อคนอเมริกันในช่วงร้อยกว่าปีที่ผ่านมามีอยู่หลายฉบับ เช่น The New York Times, The Washington Post, The Los Angles Times, The New York Daily News, Chicago Tribune, The Wall Street Journal ฯลฯ", "content": "ถ้าพูดถึงหนังสือพิมพ์ระดับชาติที่เน้นการรายงานข่าวเศรษฐกิจทั้งในและต่างประเทศก็ต้องเป็น The Wall Street Journal ที่ก่อตั้งโดย Charles H. Dow และ Edward T. Jones เนื้อหาของหนังสือพิมพ์เน้นหนักด้านธุรกิจและการเมือง มีผู้อ่านมากกว่า 90 ประเทศ บรรณาธิการที่มีชื่อเสียงมากในอดีตของหนังสือพิมพ์ฉบับนี้ก็มี William J. Grimes และ Vermont Roysterกุมภาพันธ์ที่ผ่านมา นายกาเบรียล ที.รูเบน นักเขียนดังของเดอะ วอลล์ตรีท เจอร์นัล เขียนบทความเรื่อง To Save Money, Maybe You Should Skip Breakfast. รายงานถึงราคาอาหารที่พุ่งขึ้นและกระทบต่อค่าใช้จ่ายรายเดือนของประชาชนคนอเมริกันทั้งประเทศ นักเขียนรูเบนแนะนำให้คนอเมริกันประหยัดด้วยการหยุดทานอาหารมื้อที่สำคัญที่สุดของวัน โดยเฉพาะอย่างยิ่งมื้อเช้า เพราะราคาวัตถุประกอบอาหารเช้า มีราคาแพงมากขึ้นเรื่อยๆ ไม่ว่าจะเป็นซีเรียล ไข่ น้ำส้มแช่แข็ง และกาแฟสำเร็จรูปปัจจุบันราคาขนมปังและเนยในสหรัฐฯมีราคาเพิ่มขึ้นร้อยละ 10-30 โดยเฉพาะอย่างยิ่งไข่ซึ่งเป็นอาหารเช้าที่คนอเมริกันนิยมมากที่สุด ราคาพุ่งขึ้นร้อยละ 49-70 จากช่วงเวลาเดียวกันของปีก่อน บทความที่ตีพิมพ์ในหนังสือพิมพ์เดอะ วอลล์สตรีท เจอร์นัล เขียนถึงราคาวัตถุดิบสำคัญแต่ละประเภทที่ราคาสูงขึ้น ซึ่งเป็นผลจากสภาพอากาศเลวร้าย การแพร่ระบาดของโรคติดต่อและสงครามรัสเซีย-อูเครน ในบทความผู้เขียนให้ความเห็นว่า “สำหรับผู้รักอาหารเช้า คงจะดี หากว่าจะดื่มกาแฟเพียงแก้วเดียว” บทความนี้ถูกนำไปกระจายขยายต่อทางอินเตอร์เน็ต คนอเมริกัน จำนวนมากโจมตีบทความนี้อย่างรุนแรง ดาหน้าออกมาด่าคนเขียนว่า แทนที่จะเรียกร้องให้บริษัททั้งหลายปรับเงินเดือนให้พอต่อการดำรงชีพ กลับแนะนำให้คนที่ไม่มีอะไรจะกินอยู่แล้วอดอยากยิ่งขึ้นแต่เดิม อูเครนส่งธัญพืชซึ่งเป็นพืชสำคัญสำหรับอาหารเช้าและอาหารมื้ออื่นไปยังสหรัฐฯและอีกหลายประเทศ หลังจากมีความขัดแย้งระหว่างรัสเซียกับอูเครน สมาคมธุรกิจเกษตรกรรมแห่งอูเครนออกมาให้ข้อมูลว่า ผลผลิตธัญพืชของอูเครนใน ค.ศ.2022 ลดลงร้อยละ 37 อยู่ที่ 53.9 ล้านตัน หลายพื้นที่ที่เคยใช้เพาะปลูกธัญพืชปนเปื้อนฝุ่นจากระเบิด ทำให้การส่งออกธัญพืชในปีที่แล้วของอูเครนลดลงร้อยละ 24 เหลือเพียง 38.4 ล้านตันอูเครนเป็นประเทศที่ผลิตน้ำมันพืชจากเมล็ดฝ้ายและเมล็ดทานตะวัน และส่งออกเป็นประเทศสำคัญของโลก ตอนนี้การผลิตก็ลดลงร้อยละ 24 เหลือเพียง 17.5 ล้านตัน ส่งออก 7.9 ล้านตัน ค.ศ.2023 รัฐบาลอูเครนประกาศว่า จะสามารถผลิตธัญพืชได้ 49.5 ล้านตัน ซึ่งน้อยกว่าปีที่แล้ว และการส่งออกก็คงจะน้อยกว่าด้วย ราคาของธัญพืชในสหรัฐฯและตลาดโลกก็คงจะแพงขึ้น24 กุมภาพันธ์ 2023 มีการเปิดเผยงานวิจัยร่วมกันของมหา วิทยาลัยอิลลินอยส์และมหาวิทยาลัยโอไฮโอสเตทเรื่อง The Russia-Ukraine War and Changes in Ukraine Corn and Wheat Supply: Impact on Global Agricultural Markets ผลการวิจัยบอกว่าความรุ่งเรืองด้านการผลิตและการส่งออกธัญพืชของอูเครนที่มีมาแต่ในอดีตกำลังจะสิ้นสุดลง นอกจากสงครามแล้ว สิ่งที่มีผลกระทบอย่างแรงก็คือเรื่องการขนส่ง ซึ่งหลายท่านคงได้ติดตามนะครับว่าผลผลิตทางการเกษตรของอูเครนประสบความยุ่งยากในการส่งออกที่ท่าเรือโอเดสซาบริเวณทะเลดำอูเครนเป็นประเทศที่ได้ชื่อว่ามีแผ่นดินที่อุดมสมบูรณ์เหมาะสำหรับทำการเกษตรมากที่สุดในโลก ถึงขนาดมีคำกล่าวว่า โยนเมล็ดพันธุ์อะไรลงไปในอูเครนก็จะงอกงามทั้งหมด แม้แต่ประเทศไทยเองก็มีการนำเข้าข้าวสาลีจากอูเครนผลกระทบเรื่องราคาธัญพืช ไม่ใช่เฉพาะทำให้ต้นทุนอาหารเช้าของคนอเมริกันสูงขึ้นเพียงประเทศเดียวนะครับ เสียงโอดโอยโหยหวนในระดับเดียวกันดังมาจากอังกฤษและหลายประเทศในทวีปยุโรป สงครามกระทบแม้แต่อาหารเช้า.นิติการุณย์ มิ่งรุจิราลัยsonglok1997@gmail.com"},
{"id": 190, "title": "เริ่มต้นยุคใหม่", "highlight": "ไม่มีพลิกโผสำหรับเกมคาราบาว คัพ รอบชิงชนะเลิศ เมื่อวันอาทิตย์ที่ผ่านมาที่เวมบลีย์ สเตเดียม “ปิศาจแดง” แมนเชสเตอร์ ยูไนเต็ด ที่ฟอร์มร้อนแรงแบบสุดๆ ไล่อัด “สาลิกาดง” นิวคาสเซิล เพื่อนร่วมลีกไปได้ 2–0 ผงาดคว้าแชมป์ คาราบาว คัพ หรือลีก คัพ เดิมเป็นสมัยที่ 6", "content": "เรียกได้ว่าการคว้าแชมป์คาราบาว คัพ ครั้งนี้ ถือว่าเป็นแชมป์แรกในรอบ 6 ปี ของแมนเชสเตอร์ ยูไนเต็ด หลังจากเคยคว้าแชมป์ครั้งล่าสุดคือ ยูโรปา ลีก ในฤดูกาล 2016-2017 ภายใต้การคุมทัพของ โจเซ มูรินโญ กุนซือมากประสบการณ์ชาวโปรตุเกสการคว้าแชมป์ครั้งนี้ถือว่าเป็นการประเดิมผลงานได้อย่างยอดเยี่ยมของเอริค เทน ฮาก กุนซือชาว ดัตช์ ที่เข้ามาปรับเปลี่ยนทีม “ปิศาจแดง” ให้เป็นคนละทีมจากฤดูกาลที่แล้ว ทั้งๆที่ส่วนใหญ่ 80 เปอร์เซ็นต์เป็นผู้เล่นหน้าเดิมๆแต่สิ่งที่เทน ฮาก เข้ามาเติมเต็มให้ “ปิศาจแดง” ชุดนี้ก็คือเรื่องสภาพจิตใจ ที่เขาเติมเชื้อไฟในการกระหายชัยชนะให้กับผู้เล่นยูไนเต็ด ทุกคน นับตั้งแต่เขาเข้ามาคุมทัพวันแรกนอกจากนั้น เขายังค่อยๆ เติมความฮึกเหิมในการเล่นและการไม่ยอมแพ้เข้าไปในตัวลูกทีมเรื่อยๆ จนตอนนี้แข้งแมนฯ ยูไนเต็ด ลงเล่นด้วยความไม่กลัวใคร และไม่ยอมแพ้ แม้ว่าจะโดนยิงนำไปแค่ไหน แต่แข้ง “ปิศาจแดง” ก็พร้อมที่จะโกงความตายให้กลับมาจนได้ซึ่งบอกเลยว่าการโกงความตายกลับมานั้นตั้งแต่หมดยุคของเซอร์อเล็กซ์ เฟอร์กูสัน ตำนานกุนซือของทีมไปก็แทบจะไม่มีการโกงความตายกลับมาอีกเลย โดยเฉพาะ 2 ฤดูกาลหลังในยุคของ โอเล กุนนาร์ โซลชา และราล์ฟ รังนิก ที่แทบไม่มีเลยแถมโดนนำเมื่อไรแทบจะต้องยอมรับความพ่ายแพ้ได้เลย นอกจากนั้นยังต้องลุ้นอีกด้วยว่าโดนเม็ดแรกไปแล้วจะจบด้วยสกอร์ที่เท่าไรแต่ทั้งหมดที่กล่าวไปในยุคของ 2 กุนซือก่อนหน้านี้ไม่มีให้เห็นในยุคของเอริค เทน ฮาก เลยเพียงแค่ปีเดียวทุกอย่างเปลี่ยนไปได้มากขนาดนี้ก็ต้องชื่นชมกุนซือชาวดัตช์จริงๆนอกจากการเติมเต็มทุกอย่างให้กับลูกทีมในแง่เรื่องจิตใจและแผนการเล่นแล้ว ก็ยังต้องชม เทน ฮาก ในการเสริมทัพซีซันนี้ในช่วงซัมเมอร์ที่ผ่านมาอดีตกุนซืออาแจกซ์ เสริมทัพได้เด็ดดวงมากไม่ว่าจะเป็นอันโตนี, ลิซานโดร มาร์ติเนซ, ไทเรลล์ มาลาเซีย และคนที่ สำคัญที่สุดคือ คาเซมิโร มิดฟิลด์ตัวรับทีมชาติบราซิล ที่เป็นคีย์แมนสำคัญของทีมชุดนี้เลยการมาของคาเซมิโรทำให้แผงกองกลางของ “ปิศาจแดง” ที่หลวมโพรกแน่นปึ้กขึ้นมาในบัดดล และที่สำคัญเทน ฮาก ยังไม่รีบใช้งานของอดีต กองกลางเรอัล มาดริด อีกด้วย จับนั่งสำรองนานถึง 4-5 นัดเพื่อให้คุ้นชินกับบอลอังกฤษก่อน จนโดนแซวว่าซื้อของเก่าเก็บเอามานั่งประดับข้างสนามเมื่อเทน ฮาก เห็นว่าถึงเวลาที่เหมาะสมก็ปล่อยคาเซมิโร ลงมาโชว์ของจนสุดท้ายนับตั้งแต่ตอนนั้นจนมาถึงบัดนี้หากเจ้าตัวไม่เจ็บก็จะมีชื่อกองกลางวัย 30 ปี อยู่ในตัวจริงอยู่เสมอส่วนแนวรุกจากที่ป้อแป้ก็กลับมาเฉียบคมอีกครั้ง โดยเฉพาะมาร์คัส แรชฟอร์ด กองหน้าทีมชาติอังกฤษ ที่ก่อนหน้านี้เคยเป็นความหวังสูงสุดของทีม จนฟอร์มหลุดไปพักใหญ่ๆ บอกตรงๆ ก็ไม่คิดว่ากองหน้ารายนี้จะกลับมาโชว์ฟอร์มเปรี้ยง ปร้างแบบนี้อีกครั้งสุดท้าย “เอชทีซี” ก็ปลุกความเป็นเพชฌฆาตของแรชฟอร์ด ให้กลับมายิง 25 ประตู จาก 38 นัด ทุกรายการทั้งหมดทั้งปวงที่ “ปิศาจแดง” ทำได้ในซีซันนี้ ไม่ว่าจะเป็นฟอร์มการเล่น ความสามารถนักเตะที่เพิ่มขึ้น หรือถ้วยแชมป์ที่มีติดมือ ต้องยกเครดิตให้ชายที่ชื่อ “เอริค เทน ฮาก” คนเดียวเท่านั้นและการคว้าแชมป์คาราบาว คัพ ครั้งนี้ก็แสดงให้เห็นแล้วว่า “ผีแดง” ยุคใหม่ได้เริ่มต้นแล้ว.มะระหวาน"},
{"id": 180, "title": "\"ศิรินา ปวโรฬารวิทยา\" ร่วมช่วยเหลือผู้ประสบภัยแผ่นดินไหวในตุรกี", "highlight": "ช่วยตุรกี ศิรินา ปวโรฬารวิทยา ประธานมูลนิธิ ดร.เทียม โชควัฒนา มอบเงินจำนวน 500,000 บาท ให้ แซรัป แอร์ซอย ทูตสาธารณรัฐตุรกี เพื่อนำไปช่วยเหลือผู้ประสบภัยแผ่นดินไหว โดยมี พล.อ.เลิศรัตน์ รัตนวานิช และ พิภพ โชควัฒนา มาร่วมในพิธีด้วย ที่สถานทูตตุรกี วันก่อน.", "content": "หนังสือพิมพ์ไทยรัฐ.....ยอดจำหน่ายมากที่สุดของประเทศ.....ฉบับประจำวันพฤหัสบดีที่ 2 มีนาคม 2566 \"อินทรีเหล็ก\""},
{"id": 182, "title": "\"ยอดธง ส.จ.โต้งปราจีน\" ฉลาดกว่าจะชนะ \"เพชรวันชัย ว.สังข์ประไพ\" สนุก", "highlight": "เวทีราชดำเนิน วันพฤหัสบดีที่ 2 มี.ค. (วันนี้) เป็นรายการมวย ศึกเพชรยินดี จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ เก็บค่าดู 500–1,000–2,000 บาท ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "เพชรรุ่งแสน (สมหวังไก่ย่าง) โอ้โหมอเตอร์ (ชนะทีเคโอ เพชรกาฬสินธุ์ ต.หมอศรี ยก 4 ที่รังสิต) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ ศักดิ์ปกรณ์ (พลาวุธ) กุ๊กหนองไทร (ชนะคะแนน เมืองปักเล็ก ก.กังสดาล ที่รังสิต) มวยจังหวะเตะต่อยหมัดแทงเข่าปล้ำตีรุนแรงฟอร์มสดแต่ปะทะยืดเยื้อเป็นรองท้ายๆ 123 ป.เพชรพนัส น.อนุวัฒน์ยิมส์ (แพ้ทีเคโอ เหนือพยัคฆ์ ว.สังข์ประไพ ยก 2 ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดเก๋าเกมกว่า จะชนะ ธีระพงษ์ ไกรศิระภพบ๊อกซิ่งยิมส์ (ชนะคะแนน เพชรทวีชัย ไฟต์เตอร์มวยไทย ที่ รดน.) มวยจังหวะฝีมือเตะต่อยหมัดแทงเข่าปล้ำตีคล่องฉลาดแต่กระดูกเป็นรอง 103 ต่อ 104 ป.เพชรชวลิต เพชรยินดีอคาเดมี่ (แพ้คะแนน แสนเพชร เกียรติธงยศ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรอง จะแพ้ พลังหนุ่ม เกียรติ ชัยยุทธ (ชนะทีเคโอ เพชรน้องโฟน ศิษย์ซ้อนุ้ย ยก 3 ที่นนทบุรี) มวยจังหวะฝีมือเตะต่อยหมัดแทงเข่าศอกปล้ำตีรุนแรงฟอร์มสดมีลุ้นตลอดกว่า 119 ป.ยอดธง ส.จ.โต้งปราจีน (แพ้คะแนน พรเสน่ห์ ส.ภูมิภัทร ที่นครศรีธรรมราช) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดกว่า จะชนะ เพชรวันชัย ว.สังข์ประไพ (ชนะคะแนน ลูกนิมิต สิงห์คลองสี่ ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรองชนิดสนุก 130 ป.ยอดสยาม ศิษย์แก้วประพล (ชนะคะแนน ทุ่งนาใหม่ เทศบาลเขาบางแกรก ที่รังสิต) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดกว่า จะชนะ ก้าวหน้า ร.ร.กีฬาโคราช (แพ้คะแนน ใบซัน ลูกบ้านใหม่ ที่นครราชสีมา) มวยจังหวะเตะต่อยหมัดเข่ารุนแรงแต่ช้ากว่า 105 ป.เพชรเอก บ้านไร่มณฑา มวยจังหวะเตะต่อยหมัดแทงเข่าศอกปล้ำตีรุนแรงฟิตซ้อมเตรียมตัวมาแก้มือ จะชนะ ซูมูเอล เข้มมวยไทย นักชกชาวแคนาดาเตะต่อยหมัดหนักหน่วงชนิดสนุกพลิกไปมาอีกครั้ง (ฟอร์มหลัง ซูมูเอล ชนะทีเคโอ เพชรเอก ยก 3 ที่รังสิต) 142 ป.ดินดำ ร.ร.กีฬาโคราช (ไล่คู่ชก คฑาเทพ ส.จ.แม็คนั่มยโสธร ลงยก 3 ที่รังสิต) มวยบู๊ทรหดเตะต่อยหมัดแทงเข่าปล้ำตีรุนแรงมีฮึดตลอดสภาพร่างกายดีกว่า จะชนะ แสนดี บุญลืออะไหล่ยนต์ (แพ้ทีเคโอ ขวัญใจ บ้านมิรันดา ยก 3 ที่ชลบุรี) มวยจังหวะเตะต่อยหมัดแทงเข่ารุนแรงแต่หยุดหายไปนานสภาพร่างกายเป็นรองท้ายๆ 134 ป.เสือพยัคฆ์ ศิษย์ป๋าเดิม (ชนะคะแนน ชนะศึก ต.สุรัตน์ ที่รังสิต) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอด จะชนะ ชายโทน ว.อุรชา (ชนะคะแนน โทน ส.ตระกูลเพชร ที่ รดน.) มวยสูงยาวจังหวะเตะต่อยหมัดแทงเข่าศอกรุนแรงแต่เสียดสีมียุบท้ายๆ 122 ป.ชัย ศิษย์อาจารย์บี้"},
{"id": 184, "title": "ศึก \"เวิลด์ ซุปเปอร์ไบค์ แชมเปียนชิป 2023\" สนามแรก ออสเตรเลีย", "highlight": "“ยามาฮ่า ไทยแลนด์ เรซซิ่งทีม” เริ่มต้นรายการระดับโลกอย่างยอดเยี่ยม ในศึก “เวิลด์ ซุปเปอร์ไบค์ แชมเปียนชิป 2023” สนามแรกของฤดูกาล ในรุ่น เวิลด์ ซุปเปอร์สปอร์ต แชมเปียนชิป ที่ฟิลลิป ไอส์แลนด์ ประเทศออสเตรเลีย สุดสัปดาห์ที่ผ่านมา", "content": "ในเรซที่ 2 “แสตมป์” อภิวัฒน์ วงศ์ธนานนท์ #24 ออกตัวจากกริดที่ 14 ส่วน “ตี” อนุภาพ ซามูล #51 ออกตัวจากกริดที่ 16 เกมผ่านไปถึงรอบที่ 13 ก็ต้องยุติลงเมื่อ “ห่านแหลมบาเรน” สัตว์ท้องถิ่น ลงมาอยู่ในแทร็ก ทำให้ผู้ควบคุมการแข่งขันประกาศตัดจบในทันที ส่งผลให้ #24 แสตมป์ อภิวัฒน์ จบในอันดับที่ 13 และ #51 ตี อนุภาพ จบอันดับที่ 14ด้วยผลงานของ 2 นักแข่งไทยที่สามารถเก็บแต้มมาครองทั้ง 2 เรซ แน่นอนว่าเป็นเรื่องที่น่ายินดี เพราะเป็นแต้มของรายการชิงแชมป์โลก ที่สำคัญเป็นผลงานในนามของทีมแข่งไทยอย่าง “ยามาฮ่า ไทยแลนด์ เรซซิ่ง ทีม” ที่ขึ้นอันดับ 9 ของคะแนนประเภททีม หลังจบสนาม 1หลังจากนี้ยังมีการบ้านที่ต้องทำต่อกับการแข่งขันสนาม 2 ในสัปดาห์หน้าที่ประเทศอินโดนีเซีย ซึ่งเป็นอีกสนามที่นักแข่งไทยไม่เคยสัมผัสมาก่อน ถือว่าเป็นความท้าทายบทที่ 2 ของเวทีระดับโลกที่จะต้องเผชิญในระหว่างวันที่ 3-5 มี.ค.นี้ ที่มันดาลิกา อินเตอร์เนชั่นแนล สตรีท เซอร์กิต ร่วมเชียร์และเป็นกำลังใจทีมแข่งไทยใน WorldSBK ได้ทาง Facebook : Yamaha Thailand Racing Team ใกล้เข้ามาแล้ว สำหรับศึกจักรยานยนต์ชิงแชมป์เอเชีย “เอเชีย โรด เรซซิ่ง แชมเปียนชิป 2023” สนามเปิดฤดูกาลที่ช้าง อินเตอร์เนชั่นแนล เซอร์กิต จ.บุรีรัมย์ จะเริ่มด้วย Pre-season Test วันที่ 21-22 มี.ค. และเข้าสู่การแข่ง23-26 มี.ค. พร้อมกิจกรรมมากมาย ตนัยศิริ ชาญวิทยารมณ์ บอสใหญ่สนามช้างฯ การันตีความสนุกสนานเร้าใจ ทั้งในและนอกสนาม แฟนๆซื้อบัตรเข้าชมได้ที่ Counter Service All Ticket ในร้าน 7-Eleven ทุกสาขา ติดตามรายละเอียดส่วนลดจากผู้สนับสนุนได้ในเพจ Chang Circuit Buriramมิดไมล์"},
{"id": 168, "title": "ผลประโยชน์สาธารณะ", "highlight": "มติที่ประชุมผู้ถือหุ้นระหว่าง บริษัททรู คอร์ปอเรชั่น และบริษัท โทเทิ่ล แอ็คเซ็ส คอมมูนิเคชั่น ได้อนุมัติการควบรวมบริษัทภายใต้ชื่อ บริษัททรู คอร์ปอเรชั่น จำกัด หรือ TRUEE (True Corporation Public Company Limited) โดยจัดสรรหุ้นของบริษัทใหม่ ที่เกิดจากการควบรวมจำนวน 138,208,403,204 หุ้น พร้อมจัดสรรหุ้นสามัญของบริษัทใหม่จำนวน 34,552,100,801 หุ้น มูลค่าหุ้นละ 4 บาท มีรายละเอียดพอสมควร", "content": "สำหรับผู้บริหารบริษัทใหม่ประกอบด้วย ศุภชัย เจียรวนนท์, เยอเกน คริสเตียน, ดร.กิตติพงษ์ กิตยารักษ์, กมลวรรณ วิปุลากร, กลินท์ สารสิน, ปรารถนา มงคลกุล, อติรุฒน์ โตทวีแสนสุข, ดร.เกา ถงซิ่ง, รุซาร์ ซาบาโนวิค, ลาส์ เอริค และ ดร.ธีระพล ถนอมศักดิ์ยุทธ ซึ่งก็เป็นตัวแทนจากทั้งสองฝ่ายปรากฏว่า ผลประกอบการในไตรมาสที่ 4 ของปี 2565 ก่อนที่จะมีการควบรวมเรียบร้อย ดีแทค มีกำไรสุทธิที่ 3,119 ล้านบาท มีสินทรัพย์รวมที่ 152,535 ล้านบาท ส่วนทรู ขาดทุนที่ 18,285 ล้านบาท มีทรัพย์สินรวมที่ 618,095 ล้านบาท เมื่อเทียบกับ เอไอเอส มีกำไรสุทธิที่ 26,011 ล้านบาท มีสินทรัพย์รวมที่ 337,043 ล้านบาทจุดนี้กลายเป็นช่องว่างระหว่างบริษัทใหม่กับบริษัทเดิมกรณีนี้ บริษัทใหม่ต้องการเปลี่ยนชื่อก่อนที่จะเข้าซื้อขายในตลาด อย่างไรก็ตามหุ้นของบริษัทใหม่ ที่ใช้ชื่อว่า TRUEE มีการซื้อขายในตลาดตั้งแต่วันที่ 27 ก.พ.ที่ผ่านมา ซึ่งเป็นที่น่าสังเกตว่า ผลประกอบการของทรูขาดทุนอยู่ ดังนั้นการควบรวมเป็นบริษัทใหม่ จะช่วยลดภาระการขาดทุนของทรูไปได้ในระดับหนึ่งที่จะมีผลกับค่าเสื่อมราคาและค่าจัดจำหน่าย ทำให้ลดผลกระทบลงมาได้เมื่อดูจากผลประกอบการก่อนการควบรวมของ ดีแทค เมื่อเทียบกับปี 2564 มีกำไรลดลง ร้อยละ 7.1 ปี 2565 รายได้จากการให้บริการลดลง ร้อยละ 1.6 ส่วน ทรู หลังผลประกอบการขาดทุนกว่า 1.8 หมื่นล้าน คิดเป็นการเปลี่ยนแปลงกว่าร้อยละ 20 จากปี 2564 ที่ขาดทุนอยู่ 1.4 พันล้าน คิดเป็นสัดส่วนของรายได้ของทรู ลดลงไปร้อยละ 2.3 ที่ทรูเน้นไปที่การลงทุนเป็นส่วนใหญ่โดยจะเห็นจากจำนวนสินทรัพย์รวมที่มีอยู่กว่า 6 แสนล้าน การควบรวมเกิดขึ้นในขณะที่ทรูอยู่ในสภาวะการขาดทุนติดต่อกันที่ผ่านมาการควบรวมของทั้งสองบริษัทมีการวิพากษ์วิจารณ์กันพอสมควร โดยเฉพาะการอนุมัติของรัฐบาลชุดนี้ โดย กสทช. ซึ่งอยู่บนความเสี่ยงทางธุรกิจในภาพรวมของอุตสาหกรรมโทรคมนาคม ทั้งมูลค่าของธุรกิจและการแข่งขัน ที่อาจส่งผลกระทบกับผู้บริโภคในอนาคตได้ณ จุดนี้ก็ต้องจับตากระบวนการ ในตลาดหลักทรัพย์ จะเดินหน้าควบคุมและตรวจสอบกันอย่างไรต่อไป โดยเฉพาะการให้ความคุ้มครองกับผู้บริโภคอุตสาหกรรมโทรคมนาคม ที่มีการแข่งขันสูงในภาวะที่เศรษฐกิจอยู่ในช่วงหัวเลี้ยวหัวต่อ การตรวจสอบเพื่อให้เกิดความโปร่งใสในภาคปฏิบัติของภาครัฐ จะต้องตรงไปตรงมา และเกิดประโยชน์ต่อประเทศและประชาชนจริงๆ.หมัดเหล็กmudlek@thairath.co.th"},
{"id": 165, "title": "ศึกชูวิทย์-เสี่ยหนูภูมิใจไทย", "highlight": "ใครได้ดูคลิป คุณชูวิทย์ กมลวิศิษฎ์ ที่เป็นข่าวตามสื่อแล้ว ต้องบอกว่าดุเดือดเลือดพล่านจริงๆ ศึกชูวิทย์กับ “เสี่ยหนู” อนุทิน ชาญวีรกูล หัวหน้าพรรคภูมิใจไทย รองนายกฯและรัฐมนตรีสาธารณสุข ยังไม่รู้จะจบลงแบบไหน กรณีที่พรรคภูมิใจไทยถอน “กัญชา” ออกจากบัญชี “ยาเสพติด” อ้างเพื่อการแพทย์ แต่เปิดเสรีให้ประชาชนปลูกได้ทุกครัวเรือนจนมีเยาวชนนักเรียนเสพพี้กันทั่วประเทศ กลายเป็นปัญหาของชาติ นักท่องเที่ยวต่างชาติที่ชอบพี้กัญชาก็บินมาพี้กัญชากันที่เมืองไทย เพราะเสรีจริงๆ หาซื้อง่ายยิ่งกว่าผัดไทย", "content": "ศึกชูวิทย์-เสี่ยหนู เกิดขึ้นหลังจากที่ คุณชูวิทย์ โพสต์เรื่อง “กัญชา พี้เพื่อชาติ”คุณชูวิทย์ โพสต์ว่า อนุทินทำเป็นห่วงเด็กเยาวชนเรื่องบุหรี่ไฟฟ้า แต่ทีกัญชาพี้กันทั้งบ้านทั้งเมืองไม่ห่วงหรือไง? ประเทศไทยจะกลายเป็น “ศูนย์กลางยาเสพติด” โดยมีสารตั้งต้นจาก “กัญชาโมเดล” ของพรรคภูมิใจไทย จะมีใครปลูกในบ้าน 6 ต้นแล้วเอาไว้ใช้ในการรักษาโรคบ้าง เพราะการปลูกกัญชาเพื่อการแพทย์ มีวิธีการปลูกที่แตกต่างกันมาก ส่วนใหญ่ปลูกไว้พี้เอง หรือเอาไปขายให้เด็ก นายอนุทิน พรรคภูมิใจไทย กระทำการได้ขนาดนี้ เพราะ “นายกฯประยุทธ์” เกรงใจ ต้องพึ่งให้สนับสนุนอยู่ต่อในตำแหน่ง “นายกรัฐมนตรี” เท่านั้นเอง คุณชูวิทย์ ระบุในโพสต์ว่า เดี๋ยวนี้ หาซื้อกัญชาง่ายกว่าซื้อบุหรี่ ทุกที่มีขายกันหมดทุกหัวถนน ถามจริงๆว่า คนซื้อจะมีถึงสัก 10% ไหมที่ใช้รักษาทางการแพทย์ เพราะอีก 90% ใช้พี้กันทั้งนั้น หากรักษาโรคทางการแพทย์จริง ทำไมไม่ไปขายในโรงพยาบาล และให้หมอออกใบสั่งยามาให้เลยล่ะครับ นี่เป็น “นโยบาย” ที่ทำร้ายชาติมากที่สุดตั้งแต่มีการตั้งพรรคการเมืองมา เพราะออกมาแค่ “กฎกระทรวง” เพื่อไปปลดกัญชาออกจากบัญชี “ยาเสพติด”ประเด็นกัญชาที่มีการขายกันอย่างเสรี แม้ คุณอนุทิน รัฐมนตรีสาธารณสุข จะอ้างว่า เป็นกัญชาเพื่อการแพทย์ แต่กลับ ส่งเสริมให้ปลูกกันทุกครัวเรือน จนกลายเป็นปัญหาใหญ่ของสังคมไทย แม้จะเป็นนโยบายของพรรคภูมิใจไทย แต่ พล.อ.ประยุทธ์ จันทร์โอชา ในฐานะนายกรัฐมนตรี ไม่คัดค้าน ไฟเขียวให้ผ่าน ครม. ก็ถือว่า พล.อ.ประยุทธ์ มีส่วนร่วมในการสนับสนุนนโยบายกัญชาเสรี วันนี้คนไทยทั้งประเทศได้เห็นแล้ว นโยบายกัญชาเสรีของรัฐบาลลุงตู่ เป็น กัญชาเสรีเพื่อการแพทย์ หรือ กัญชาเสรีให้พี้กันอย่างเสรี เพราะกัญชาเพื่อการแพทย์ กับ กัญชาเพื่อการพี้ ปลูกคนละแบบ ขายกันคนละแบบผมไม่ได้ตามข่าวต่อเนื่อง จากเรื่องกัญชากลายเป็นเรื่อง การประมูลรถไฟฟ้าสายสีส้ม ได้อย่างไร คุณชูวิทย์กล่าวหาว่า มีเงินทอนถึง 30,000 ล้านบาท มีหลักฐานการโอนเงินไปจ่ายที่สิงคโปร์เข้าธนาคาร HSBC เพื่อเอาทุนมาทำการเมือง มีการนำส่งหลักฐานไปให้ นายกฯ พล.อ.ประยุทธ์ โดยมี คุณพีระพันธ์ุ สาลีรัฐวิภาค เลขาธิการนายกฯ หัวหน้าพรรครวมไทยสร้างชาติ มารับเรื่องด้วยตัวเอง วันนี้เลยทำท่าจะกลายเป็นศึก 3 เส้างานนี้ “เสี่ยหนู” คุณอนุทิน ก็ออกอาการ บอกนักข่าวว่า อีก 2-3 สัปดาห์ปลดแอกปลดพันธนาการแล้ว ไม่ต้องเกรงอกเกรงใจใคร ถ้า คุณอนุทิน หมางใจกับ นายกฯตู่ แผนเดิมที่ พรรคภูมิใจไทย จะจับมือกับ พรรครวมไทยสร้างชาติ ผลักดัน พล.อ.ประยุทธ์ เป็นนายกฯต่ออีกสมัย เส้นทางคงจะไม่ราบรื่นอย่างที่ฝัน ก็ต้องจับตาดูการประชุม ครม.นัดต่อไปที่เหลือก่อนยุบสภา พล.อ.ประยุทธ์ จะไฟเขียวให้ พรรคภูมิใจไทย เสนอ โครงการประมูลรถไฟฟ้าสายสีส้มเข้า ครม.หรือไม่? เพื่อเอาใจพรรคภูมิใจไทยอันที่จริง กัญชาเพื่อการแพทย์ไม่มีใครค้าน แต่ กัญชาเสรีให้ปลูกพี้กันทั่วประเทศ ผมเชื่อว่าคนไทยไม่เห็นด้วยแน่นอนขอให้ พรรคภูมิใจไทย ชู นโยบายกัญชาเสรี ต่อไป จะได้พิสูจน์เสียงประชาชนว่าจะเลือกกลับมาเป็นรัฐบาลอีกหรือไม่ รวมทั้ง ผู้นำฝ่ายขวาจัด ด้วย.“ลม เปลี่ยนทิศ”"},
{"id": 164, "title": "รัสเซียก่อสงครามเจ็บนี้ยังอีกนาน", "highlight": "พักเบรกการเมืองไทย ไปส่องดูสถานการณ์โลกกันบ้างกินเวลายืดเยื้อมาเกิน 1 ปีแล้ว รัสเซียก็ยังสอยยูเครนไม่ลง", "content": "แม้จะทุ่มเทกองกำลังทหารจำนวนมหาศาล รวมไปถึงอาวุธยุทโธปกรณ์ล้ำสมัยอีกสารพัดก็ยังไม่สามารถเผด็จศึกประเทศที่ตัวเองมองว่าเป็นลูกไล่ ลงได้มองแล้วศึกนี้ยังอีกยาวเป็นหนังชีวิต ที่ไม่รู้จะไปหักมุมตอนจบกันตรงไหนแม้ทุกคนจะฝากความหวังเอาไว้ที่จีน ชาติมหามิตรสำคัญของรัสเซีย แต่ดูคำแถลงของรัฐบาลปักกิ่งยังไม่เห็นแนวทางที่จะแสวงหาสันติภาพได้เป็นจริงเป็นจัง ดูยังไงก็อิงไปทางรัสเซียเรื่องการใช้กำลังทางทหารก็เรื่องหนึ่ง เรื่องเศรษฐกิจของรัสเซียก็น่าสนใจมีความเห็นของนักวิเคราะห์มองว่า หลังรัสเซียเปิดฉากรุกรานยูเครน จนถูกชาติตะวันตกและพันธมิตรคว่ำบาตร แต่เศรษฐกิจรัสเซียก็สามารถต้านทานมาตรการคว่ำบาตรได้แต่จะให้กลับไปเฟื่องฟูดังเดิม คงต้องใช้เวลานานพอสมควร ปัจจัยหลักก็คือรัฐบาลมอสโก ทุ่มเทงบประมาณจำนวนมหาศาลไปกับการทหารสำนักงานสถิติแห่งชาติของรัสเซีย ประเมินว่า เศรษฐกิจรัสเซียในปี 2565 ที่ผ่านมาน่าจะ หดตัวประมาณ ร้อยละ 2.1ถือว่าดีกว่าที่ กระทรวงพัฒนาเศรษฐกิจของรัสเซีย เคยคาดการณ์ไว้ในเดือน ก.ย.2565 ว่าเศรษฐกิจจะหดตัว ร้อยละ 2.9 ขณะที่ ธนาคารกลางรัสเซีย ประเมินไว้ที่ ร้อยละ 3ด้าน ไอเอ็มเอฟ คาดการณ์ว่าเศรษฐกิจของรัสเซียในปี 2566 จะเติบโตในทางบวกเล็กน้อยขณะที่อัตราเงินเฟ้อช่วงเดือน ม.ค. อยู่ที่ราวร้อยละ 12 และมาช่วงต้นเดือน ก.พ. ธนาคารกลางรัสเซีย คาดการณ์ว่าเงินเฟ้อรายปีจะลดลงแตะระดับ 5-7%สิ่งที่รัสเซียสามารถยืนซดหมัดกับมาตรการคว่ำบาตรของสหรัฐฯ และชาติพันธมิตรตะวันตกได้ ก็ด้วยบุญเก่า คือ น้ำมัน และก๊าซแต่ถึงอย่างไร รัสเซียก็ยังเสียโอกาส และมีผลกระทบในระยะยาวแน่เพราะการเร่งเพิ่มงบประมาณด้านการทหาร ด้วยการโยกงบฯมาจาก ด้านการศึกษา และ ด้านสุขภาพของประชาชนชาวรัสเซียส่งผลกระทบต่อการพัฒนาโครงสร้างพื้นฐานทางเศรษฐกิจแน่นอน โดย รัสเซียเพิ่มงบประมาณด้านกลาโหมเป็น 8.4 หมื่นล้านดอลลาร์และผลจากสงครามนี้ ส่งผลให้ชาติอื่นก็เร่งเพิ่มงบฯด้านการทหารเช่นกันอย่าง สหรัฐฯ ที่จัดสรรงบฯด้านการทหารไว้ถึง 7.73 แสนล้านดอลลาร์ เพิ่มจากปี 2565 ถึง 3.07 หมื่นล้านดอลลาร์ หรือ 4.1%ญี่ปุ่น ก็จัดไว้ถึง 3.2 แสนล้านดอลลาร์จีน จัดสรรงบฯด้านการทหารเพิ่มเป็น 2.93 แสนล้านดอลลาร์ ใกล้แตะ 3 แสนล้านดอลลาร์อินเดีย จัดงบฯกลาโหมที่ 7.66 หมื่นล้านดอลลาร์สหราชอาณาจักร จัดไว้ที่ 6.84 หมื่นล้านดอลลาร์หรือ ไต้หวัน ก็เพิ่มงบฯกลาโหมเป็นกว่า 1.3 หมื่นล้านดอลลาร์ เพิ่มขึ้น 12.9%ก็เป็นไปตามสถานการณ์โลก ที่เดือดทะลัก.เพลิงสุริยะ"},
{"id": 167, "title": "ฮังการีอยากรู้ว่าใครระเบิดนอร์ดสตรีม", "highlight": "นายปีเตอร์ ซิยาร์โท รัฐมนตรีต่างประเทศสาธารณรัฐฮังการี ซึ่งเป็นประเทศสมาชิกนาโตและสหภาพยุโรป ออกมาเรียกร้องให้สหประชาชาติสืบสวนเหตุโจมตีท่อลำเลียงก๊าซธรรมชาตินอร์ดสตรีม จากรัสเซียมาเยอรมนีเมื่อ ค.ศ.2022 “เป็นครั้งแรกที่โครงสร้างพื้นฐานสำคัญขนาดใหญ่ของยุโรปถูกโจมตี ไม่ว่าจะฝีมือใครก็ตาม ผู้โจมตีต้องถูกประณามว่าเป็นผู้ก่อการร้าย” รัฐมนตรีต่างประเทศฮังการียังพูดต่อว่า “บูดาเปสต์สนับสนุนการสืบสวนอย่างครอบคลุมเจาะลึกเป็นรูปธรรมและโดยละเอียด ฮังการีอยากรู้ว่าใครระเบิดและระเบิดทำไม” “สหประชาชาติควรสร้างกรอบการทำงานเพื่อสืบสวน โดยไม่ต้องคำนึงว่าใครเป็นผู้ริเริ่ม”", "content": "รัฐมนตรีต่างประเทศของสมาชิกนาโตและอียูตะโกนก้องร้องบอกโลก แต่สื่ออเมริกัน อังกฤษ และสื่อยุโรปเงียบเป็นเป่าสาก ไม่ใช่รัฐมนตรีต่างประเทศฮังการีเพียงคนเดียว หลายประเทศขนาดเล็ก ซึ่งเป็นสมาชิกนาโตและสหภาพยุโรปก็ออกมาเรียกร้องให้มีการสอบสวนเช่นกันสมาชิกนาโตและอียูพวกนี้เป็นประเทศเล็ก ขณะที่ตะโกนก็ถูกเตะล้ม และถูกสหรัฐฯกับอังกฤษเอาเท้าอุดปากอยู่ เสียงจึงอู้อี้ๆ สื่อตะวันตกฟังไม่ชัด จึงไม่ลงข่าวให้ ประเทศพวกนี้ได้รับผลกระทบ จากราคาก๊าซและพลังงานที่แพงขึ้น แต่เดิมพวกตนซื้อก๊าซจากรัสเซียได้ในราคาถูก ประชาชนก็แฮปปี้มีความสุข แต่วันดีคืนดีก็มีคนไประเบิดท่อลำเลียงก๊าซนอร์ดสตรีม ทำให้ประเทศเล็กชาติน้อยต้องซื้อก๊าซจากสหรัฐฯในราคาแพงกว่าหลายเท่า ไม่กี่วันก่อน นายซีมัวร์ เฮิร์ช สื่อมวลชนสหรัฐฯที่มีชื่อเสียงผู้เคยได้รับรางวัลพูลิตเซอร์ ออกมาบอกว่าการวางระเบิดท่อก๊าซนอร์ดสตรีมเพื่อไม่ให้ก๊าซจากรัสเซียส่งมาขายราคาถูกในยุโรปนั้น เป็นปฏิบัติการลับที่ลงมือโดยสหรัฐฯ ภายใต้ความช่วยเหลือของนอร์เวย์ ทันทีที่นายเฮิร์ชออกมายืนยันกับการสืบสวนหาข่าว สหรัฐฯและนอร์เวย์ก็ออกมาปฏิเสธอย่างทันทีทันควันอดีตประธานาธิบดีโดนัลด์ ทรัมป์ ให้สัมภาษณ์นายเกล็นน์ เบ็ค พิธีกรคนดังของสหรัฐฯว่า อูเครนอาจเป็นผู้ร้ายตัวจริงที่อยู่เบื้องหลังการลอบวินาศกรรมท่อลำเลียงนอร์ดสตรีมเมื่อเดือนกันยายน 2022 และไม่ปฏิเสธที่สหรัฐฯอาจมีส่วนเกี่ยวข้องด้วย “ก็อาจเป็นเรา (สหรัฐฯ) อาจเป็นอูเครน อาจเป็นบางชาติที่ต้องการให้เกิดปัญหา ทว่าไม่ใช่รัสเซียทำเองแน่นอน เพราะนี่ (ท่อก๊าซนอร์ดสตรีม) เป็นแหล่งรายได้อันมหาศาลของรัสเซีย พวกเขาไม่ระเบิดท่อก๊าซแน่นอน นี่คือสิ่งหนึ่งที่ผมสามารถพูดได้อย่างมั่นใจ”“มีพวกกระหายสงครามอยู่ในกระทรวงการต่างประเทศ กระทรวงกลาโหม และเครือข่ายอุตสาหกรรมความมั่นคงแห่งชาติของสหรัฐฯ พวกนี้รวมหัวกันเพื่อสร้างความขัดแย้งทั้งหลาย” ทรัมป์ ให้สัมภาษณ์ต่อว่า “ผมเป็นประธานาธิบดีเพียงคนเดียวที่ปฏิเสธคำแนะนำอันชั่วร้ายหายนะของพวกนายพล ข้าราชการ และพวกนักการทูตของสหรัฐฯ เพราะพวกคนเหล่านี้มีความคิดเพียงอย่างเดียว คือจะพาสหรัฐฯไปสู่ความขัดแย้งต่างๆ”อดีตประธานาธิบดีทรัมป์เป็นประมุขของสหรัฐฯอยู่นานถึง 4 ปี ย่อมรู้ตื้นลึกหนาบางของหน่วยงานรัฐของสหรัฐฯเป็นอย่างดี ฟังจากการให้สัมภาษณ์ของทรัมป์ ผมว่าประชาชนคนอเมริกันส่วนใหญ่ไม่อยากให้มีสงคราม อยากอยู่อย่างสงบ อยากตั้งหน้าตั้งตาทำมาหากิน อยากพัฒนาประเทศ แต่ถ้าประเทศชาติบ้านเมืองสงบ บรรดาทหาร ข้าราชการ นักการทูต และพวกที่อยู่ในอุตสาหกรรมการผลิตและขายอาวุธของสหรัฐฯก็จะถูกลดความสำคัญลงไป คนพวกนี้จึงต้องสร้างความขัดแย้งกับประเทศต่างๆ อยู่เนืองๆ เพื่อให้สหรัฐฯได้เข้าไปสู่สงครามน่าสงสารประเทศลูกกระจ๊อกและพวกชาติกระจิริดกระจ้อยร่อยที่เป็นสมาชิกนาโตและสหภาพยุโรปที่ไม่มีบารมี ไม่มีปากมีเสียง พยายามจะให้องค์กรทั้งสองที่ตนเองเป็นสมาชิกอยู่มีความโปร่งใส ไม่ตกเป็นเครื่องมือของสหรัฐฯและอังกฤษ แต่ก็ทำอะไรไม่ได้ประเทศพวกนี้เรียกร้องให้หาตัวผู้กระทำความผิด (ระเบิดท่อก๊าซ) ไม่ได้ ก็พยายามลากเรื่องนี้ไปที่สหประชาชาติ ทว่าสหประชาชาติก็ถูกครอบงำโดยมาเฟียโลกกลุ่มเดียวกัน.นิติการุณย์ มิ่งรุจิราลัยsonglok1997@gmail.com"},
{"id": 159, "title": "ชูยุทธศาสตร์เลือกข้าง", "highlight": "งานเข้ากันถ้วนหน้า ล่าสุดบทหนักตกอยู่กับ “ค่ายเซราะกราว” เครื่องจักรสีเทาจอมแฉตัวฉกาจ นายชูวิทย์ กมลวิศิษฎ์ เดินหน้าบดขยี้พรรคภูมิใจไทยเต็มแรง ทั้งกัญชา รถไฟฟ้า ขู่อาฆาตราวีไปถึงถิ่นบุรีรัมย์", "content": "ไก่เห็นตีนงู งูเห็นนมไก่ รู้ทางกันดี แต่งานนี้รับมือยากแน่“เสี่ยหนู” นายอนุทิน ชาญวีรกูล รองนายกฯและ รมว.สาธารณสุข หัวหน้าพรรคภูมิใจไทย ได้แต่ยืนกำหมัดกัดฟัน มั่นใจมีการเมืองอยู่เบื้องหลังแน่แต่ถึงยังไงก็ไม่กล้าลงไปเล่นเกมบู๊ล้างผลาญด้วย เพราะได้ไม่คุ้มเสียดูทรงจอมแฉแล้วจับทางลำบากมาสายไหนแน่ แต่เชื่อกันวงในชั่วโมงนี้หนีไม่พ้นเครือข่ายผู้นำพอถามย้ำเรื่องนี้กับ “บิ๊กตู่” พล.อ.ประยุทธ์ จันทร์โอชา นายกฯและ รมว.กลาโหม คำตอบยิ่งหล่อขึ้นเรื่อยๆเป็นรัฐบาลร่วมกันมา 4 ปี ในส่วนของพรรคการเมืองเราไม่ก้าวล่วงใครทั้งสิ้น ต้องเป็นสุภาพบุรุษเช่นเดียวกับ “เสธ.หิ” หิมาลัย ผิวพรรณ ผู้ประสานงานพรรครวมไทยสร้างชาติ (รทสช.) ที่ถูกพุ่งเป้าเพ่งเล็งอยู่เบื้องหลังนายชูวิทย์ เพราะสนิทสนมคุ้นเคยกัน ก็ออกมายืนยันเสียงแข็ง เรื่องเลวแบบนี้ทำไม่เป็น ค่ายเซราะกราวคงทำได้เพียงเจ็บใจ เก็บงำความแค้นเอาไว้ในอกชั่วโมงนี้การเมืองชุลมุน เล่นสงครามตัวแทนกันอลเวงโดยเฉพาะฝ่ายขวาอนุรักษนิยม กำลังบดบี้แย่งคะแนนกันเองอย่างบ้าคลั่ง เพราะดูทรงแล้วข้ามฟากไปฉกคะแนนฝ่ายเสรีนิยมลำบากเริ่มเห็นยุทธศาสตร์หาเสียงของพรรครวมไทยสร้างชาติ รูปแบบการผลักให้ประชาชนต้องเลือกข้าง เลือกคน เริ่มกลับมา ไม่เลือกเราเขามาแน่แม้ใครจะบอกว่าชั่วโมงนี้เลยภาวะขัดแย้งเลือกข้างมาแล้ว แต่พรรครวมไทยสร้างชาติไม่ต้องการให้เป็นแบบนั้น เพราะ “บิ๊กตู่” ยังเป็นตัวเลือกที่ดีที่สุดของฝ่ายอนุรักษนิยมในภาวะขัดแย้งไม่เลือกฝั่งตรงข้าม ก็ต้องเลือก “บิ๊กตู่” ไม่ยอมให้เปิดพื้นที่ตรงกลางต่างจากพรรคอื่นๆอีกหลายพรรคที่รณรงค์ให้ประชาชนสองฝั่งขยับเข้าสู่ทางสายกลาง ปลุกเรื่องวิกฤติเศรษฐกิจปากท้อง มาเป็นธงนำอยู่ที่ว่าชาวบ้านจะตอบโจทย์ไหน ใครจะวาดภาพได้สมจริงกว่ากันการเคลื่อนไหวของพรรครวมไทยสร้างชาติที่ผ่านมาในมิติเศรษฐกิจมีให้เห็นแค่บางๆเน้นขายตัวตน “บิ๊กตู่”ฉากหน้าโชว์ภาพผู้นำสุภาพบุรุษ แต่ฉากหลังหลายคนตั้งคำถามมากมายพรรคเพื่อนบ้านร่วมรัฐบาลด้วยกันรู้ซึ้งกว่าใคร ก่อนหน้านี้พรรคชาติไทยพัฒนาก็โดนไปแบบจุกๆ ปฏิบัติการขี่ม้าเลียบค่ายใหญ่ ไปแจกที่ดินทำกินให้คนสุพรรณบุรี พอได้จังหวะก็เข้าตีท้ายครัว ล้วงควักผู้สมัครเครือญาติพรรคชาติไทยพัฒนา มาลงแข่งแบบเนียนๆไม่ต้องพูดถึงพรรคประชาธิปัตย์โดนหนักกว่าใคร โดนยกเค้าไปทั้งบ้านใหญ่ บ้านเล็ก กลายเป็นพรรคสาขาใหม่ประชาธิปัตย์ควบรวมเครือข่าย กปปส. เลือกตั้งงวดนี้เอาล่อเอาเถิดกันทุกสนามแน่พรรคพลังประชารัฐของ “พี่ป้อม” พล.อ.ประวิตร วงษ์สุวรรณ รองนายกฯและหัวหน้าพรรค ที่ตอนแรกประเมินว่าแยกกันเดินรวมกันตี ตอนนี้แยกกันเดินแล้วตีกันเองแบบโหดๆจนสาหัสแม้แต่นโยบายยังแย่งกันเคลม เกทับบลัฟกระจาย พลังประชารัฐชูบัตรสวัสดิการ “ป้อม 700” คล้อยหลังไม่นานรวมไทยสร้างชาติประกาศ บัตรสวัสดิการพลัส “ลุงตู่ 1,000 บาท”โอกาสมารวมกันหลังเลือกตั้งดูเลือนรางริบหรี่ ตัวแปรสำคัญหนึ่งเดียวคือเสียง ส.ส.เท่านั้นความสัมพันธ์พี่น้องจืดจางไปตามเส้นทางการเมืองล่าสุดปฏิบัติการตีแสกหน้าพรรคภูมิใจไทยของนายชูวิทย์ยากที่ใครจะมองเป็นอื่นค่ายสีน้ำเงินโดนเขย่ารุนแรง แล้วใครจะเข้ามาเก็บกวาดแต้มที่ร่วงหล่นไม่เลือกเราเขามาแน่ เลือกแบบมียุทธศาสตร์ต้องเทให้ “ลุงตู่” รวมไทยสร้างชาติ คือคำตอบยุให้รำตำให้รั่ว บรรยากาศนัวเนียๆแบบนี้ “บิ๊กตู่” ดูดีมีภาษีกว่าใครท่ามกลางสถานการณ์ที่หลายพรรคการเมืองทอดสะพาน ส่งสัญญาณจับมือทุกป้อมค่ายพรรครวมไทยสร้างชาติมีข้อจำกัด จุดด้อยเรื่องนี้ดังนั้นต้องยืนหยัดขับเน้นจุดเด่น “บิ๊กตู่” คืออนุรักษนิยมที่ไม่แปรพักตร์.ทีมข่าวการเมือง"},
{"id": 163, "title": "ผึ้งโพรงแปลงใหญ่โคกม่วง", "highlight": "โครงการยกระดับแปลงใหญ่ด้วยเกษตรสมัยใหม่และเชื่อมโยง ตลาด กรณีวิสาหกิจชุมชนผึ้งโพรงแปลงใหญ่ ต.โคกม่วง อ.คลองหอยโข่ง จ.สงขลา ประสบผลสำเร็จ สร้างรายได้เสริมให้แก่เกษตรกร และเกิดการต่อยอดและแปรรูปผลผลิตอย่างหลากหลาย", "content": "การลงพื้นที่เพื่อติดตามการดำเนินงานวิสาหกิจชุมชนผึ้งโพรงแปลงใหญ่ตำบลโคกม่วง ของสำนักงานเศรษฐกิจการเกษตรที่ 9 สงขลา (สศท.9) พบว่า เกษตรกรในพื้นที่มีการปลูกยางพาราเป็นอาชีพหลัก แต่เนื่องจากยางพารามีปัญหาเรื่องราคาตกต่ำติดกันหลายปี แต่หลังจากเกษตรกรได้รับการถ่ายทอดความรู้ในโครงการขยายผลฟาร์มตัวอย่างตามพระราชดำริ เรื่องการเลี้ยงผึ้งเมื่อเกษตรกรได้เรียนรู้กระบวนการเลี้ยงผึ้งตามหลักวิชาการ และประโยชน์จากการเลี้ยงผึ้ง ได้นำแนวคิดความรู้ที่มาปรับใช้ในการเลี้ยงผึ้ง และได้จดทะเบียนจัดตั้งเป็นวิสาหกิจชุมชนฯ เมื่อปี 2560 และในปี 2564 ทางกลุ่มได้ดำเนินการจดทะเบียนเป็นนิติบุคคลในรูปแบบบริษัท ผึ้งวังชิง จำกัดปัจจุบันมีสมาชิก 52 ราย มีการเลี้ยงผึ้งโพรง รวม 1,200 รัง หรือเฉลี่ยรายละ 23 รัง ผลผลิตที่ได้ มีทั้งเก็บไว้บริโภคกันเองในกลุ่ม และบรรจุจำหน่ายแบบขวด และได้มีการพัฒนาต่อยอดผลผลิตโดยการแปรรูปเป็นผลิตภัณฑ์ต่างๆ ได้แก่ น้ำผึ้งแบบขวด ผงชงดื่ม เซรั่มจากสมุนไพรธรรมชาติผสมกับน้ำผึ้ง โลชั่นบำรุงผิว สบู่ก้อน สบู่เหลว และแชมพู สามารถสร้างรายได้คิดเป็นมูลค่าทั้งกลุ่มรวมปีละ 203,500 บาท ด้านการจำหน่าย ผลผลิตส่วนใหญ่ร้อยละ 60 ทางกลุ่มจำหน่ายตรงให้กับผู้บริโภคทั่วไป ส่วนผลผลิตร้อยละ 40 จำหน่ายที่ตลาด ร้านค้า หน่วยงานในพื้นที่ อาทิ สหกรณ์การเกษตรคลองหอยโข่ง สำนักงานหอการค้าจังหวัดสงขลา ธนาคารเพื่อการเกษตรและสหกรณ์การเกษตร งานออกร้านต่างๆ สหกรณ์การเกษตรคลองหอยโข่ง และสำนักงานหอการค้าจังหวัดสงขลาและแพลตฟอร์มออนไลน์ Facebook “ผึ้งโพรงแปลงใหญ่ตำบลโคกม่วง” ภายใต้แบรนด์ “ผึ้งวังชิง”.สะ–เล–เต"},
{"id": 161, "title": "อำนาจนิยมกับเสรีนิยม", "highlight": "จดหมายเปิดผนึกของ พล.อ.ประวิตร วงษ์สุวรรณ รองนายกรัฐมนตรี และหัวหน้าพรรคพลังประชารัฐ (พปชร.) กลายเป็นข่าวฮือฮาในวงการเมืองอีกครั้ง บิ๊กป้อมเปิดใจว่าเหตุที่ตัดสินใจทำงานการเมืองต่อ เพราะความผูกพันกับคนที่ร่วมสร้าง พปชร. จนสำเร็จ เป็นรัฐบาลบริหารมาครบ 4 ปี จึงไม่อาจทิ้งเพื่อนพ้องน้องพี่", "content": "เจ้าของนโยบาย “ก้าวข้ามความขัดแย้ง” ระบุถึงเหตุของความขัดแย้งเพราะ “กลุ่มอีลิท” ที่มีอิทธิพลกำหนดความเป็นไปของประเทศ ไม่เชื่อถือเชื่อมั่นนักการเมือง ไม่เชื่อถือความรู้ความสามารถในการเลือกตั้งของประชาชน ลามไปถึงความข้องใจในประชาธิปไตย จึงเห็นดีกับการหยุดประชาธิปไตยหรือปฏิวัติกันใหม่กลายเป็น “ความขัดแย้ง” และขยายเป็น “ความแตกแยก” ระหว่าง “ฝ่ายอำนาจนิยม” กับ “ฝ่ายเสรีนิยม” หาจุดลงตัวร่วมกันไม่ได้ เพราะหาหนทางทำให้ฝ่ายตนชนะอย่างเด็ดขาด กลายเป็นอุปสรรคต่อการพัฒนาประเทศ และกระทบต่อความเชื่อมั่นของต่างชาติ การทำงานร่วมกับนักการเมืองทำให้ตนถึงบางอ้อทำให้ตนเข้าใจถึงความจำเป็นที่จะต้องนำพาประเทศด้วยประชาธิปไตย ฟังดูคล้ายกับว่าตัว พล.อ.ประวิตรเอง ซึ่งน่าจะอยู่ใน “กลุ่มอีลิท” ด้วย ไม่เคยเชื่อมั่นในประชาธิปไตย ทั้งๆที่รัฐธรรมนูญทุกฉบับเขียนไว้ชัดแจ้ง “ประเทศไทยปกครองด้วยระบอบประชาธิปไตย” แต่เป็นเหมือนคาถาที่จารึกไว้บนแผ่นกระดาษ แต่ พล.อ.ประวิตร ซึ่งคุ้นชินกับ “ระบบอำนาจนิยม” เพิ่งจะเกิดดวงตา เห็นธรรม มองเห็นประชาธิปไตย หวังว่าจะเป็นคำพูดที่ออกมาจากใจจริง ไม่ใช่พูดเพื่อหาเสียงเลือกตั้ง ประเทศไทยขัดแย้งกันมายาวนาน จากความเห็นต่างระหว่างฝ่ายอำนาจนิยมกับฝ่ายประชาธิปไตย อำนาจนิยมเป็นฝ่ายได้เปรียบแม้กลุ่มอีลิทของประเทศไทย ซึ่งรวมถึงคณะรัฐประหาร อาจจะเป็นฝ่ายแพ้ เมื่อตั้งพรรคเพื่อแข่งขันการเลือกตั้ง แต่ฝ่ายอำนาจนิยมจะกลายเป็นผู้ชนะแทบทุกครั้ง ด้วยการใช้กำลังยึดอำนาจ ทํารัฐประหาร โค่นรัฐบาลที่มาจากเลือกตั้ง เพราะไม่เชื่อถือนักการเมือง และไม่เชื่อว่าประชาชนฉลาดพอการเลือกตั้งในอีกไม่กี่เดือนข้างหน้า จะเป็นอีกครั้งหนึ่งที่อีลิทชนลงชิงชัยในกติกาที่ฝ่ายตนได้เปรียบ เพราะคณะรัฐประหารแต่งตั้ง 250 ส.ว.ไว้เพื่อเลือกผู้นำรัฐประหารเป็นนายกฯ ขณะนี้ คสช.แยกกันเป็น 2 พรรค คือ พปชร.กับพรรครวมไทยสร้างชาติ อาจต้องแย่งกันดึง สว. ส่วนพรรคอื่นๆต้องพึ่งประชาชน."},
{"id": 154, "title": "ญาดาปิง", "highlight": "พาเวทีเพลงเพราะไปล่องเลาะแม่ปิง ด้วยเพลง “ล่องแม่ปิง” ของ “อ้ายศิลปินครูสุดคลาสสิก-จรัล มโนเพ็ชร” ได้ไพเราะรื่นรมย์ล้ำ “ชื่นฉ่ำด่ำดื่มชีวิตขนาด”", "content": "ริ้วระริกร่องเสียงเคลื่อนคล้อยยะย้อยเย้าเร้ารัญจวนเจิดจ้าของ “ป้าดา–ญาดา ศรีพิทักษ์” นักร้องสูงอายุขัยวัย 65 ปี จากร้านอาหาร “บ้านเคียงน้ำ” ของเจ้าของ-เจ้านายหัวใจแสนดี “มนตรี เด่นบริบูรณ์”มาขึ้นเวทีออกทีวีเป็นครั้งแรกในชีวิต พร้อมลูกสาวที่เธอบอกกับสองพิธีกรว่า “ให้แม่ร้องเพลงจบก็พอใจแล้วค่ะ”ป้าดาร้องเพลงมาตั้งแต่ “เป็นละอ่อน” อายุ 14 ปี ตระเวนร้องไปตามร้านอาหาร โรงแรม ค็อกเทลเลานจ์ และงานเลี้ยงรื่นเริงทุกประเภทเธอเป็นชาวเชียงใหม่โดยกำเนิด แต่เลือกมาใช้ชีวิต “ดำรงชีพ” อยู่ใน จ.ตาก ทำงานและร้องเพลงเป็นอาชีพหลักที่ร้านอาหาร “บ้านเคียงน้ำ” มา 16 ปีแล้วด้วยน้ำเสียงเนื้อเสียงที่ “เข้ายา” แก่กล้าแกร่งกึ่มก่ำและร่ายรำงดงามดุจ “แม่ครู” ผู้ช่ำชองเชิดชูในศาสตร์ศิลป์ถิ่นไทยงามโดยแท้ ป้าดาได้รับแรงกระตุ้นสนับสนุนซัพพอร์ตจากผู้เป็นเจ้าของร้าน ผลักดันให้ป้าดาได้มาขึ้นร้องประกวดบนเวทีเพลงเพราะในที่สุดนับเป็นการเปลี่ยนแปลงและตัดสินใจครั้งสำคัญที่สุดครั้งแรกในชีวิตป้าดาเลยทีเดียว เธอบอกกรรมการทั้ง 4 ว่า “ตื่นเต้นขนาดเจ้า” ทั้งที่ “นักร้องเจนเวที” อย่างเธอไม่มีวี่แววตื่นเต้นใดๆ ฉายแวบออกมาให้เราได้รู้สึกเลยแม้เพียงน้อยและเพราะความ “มันเพราะเหลือเกิน” คำชื่นชมชื่นใจจากกรรมการกัน ป้าดาจึงได้รับการกดปุ่มทองโกลเด้น วอยซ์ เป็นปุ่มที่ 2 จากกันในฉับพลันทันใดไฟเขียวที่สว่างวาบขึ้นมาพร้อมเพรียง กันทั้ง 4 ดวงในวินาทีที่ 77 พาเราได้ร่วมกันล่องแม่ปิงไปกับ “ญาดาปิง” และ “อ้ายจรัล” สุขล้ำฉ่ำดวงใจหาใดเปรียบปานจริงๆครับ.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com "},
{"id": 152, "title": "ย้ายค่าย", "highlight": "แม้จะย้ายค่าย แต่หัวใจมุ่งมั่นยังคงเดิม สาวมั่นรุ่นใหม่ “โอ๋” ฐิติภัสร์ โชติเดชาชัยนันต์ อดีต ส.ส.กทม. ที่ย้ายออกจากพรรคพลังประชารัฐ ไปซบรวมไทยสร้างชาติ", "content": "เปิดใจว่าตลอดเวลา 4 ปี ตั้งใจและทุ่มเทอย่างเต็มที่ ในการทำหน้าที่ผู้แทนประชาชนทั้งงานในสภาผู้แทนราษฎร และงานพื้นที่ ไม่มีเลือกปฏิบัติและไม่มีผลประโยชน์แอบแฝงรู้สึกมีความสุขทุกครั้งที่ได้ดูแลช่วยเหลือพี่น้องประชาชนและยิ่งภาคภูมิใจมากขึ้นไปอีก เมื่อสามารถเป็นเสียงสะท้อนความเดือดร้อนของพี่น้องประชาชนในสภา จนสามารถแก้ไขปัญหาและพัฒนาพื้นที่ได้ภารกิจหลังจากนี้คือเตรียมตัวนับถอยหลังรอวันประกาศยุบสภา เพื่อเข้าสู่โหมดการเลือกตั้งทั่วไปเต็มตัว แต่ที่ชัวร์ๆ ขอยึดสโลแกนเดิม “บางกะปิต้องโอ๋”กายพร้อม ใจพร้อม ลุยขอโอกาสทำงานต่อ!!!กรกช กุลลประภา/รายงาน "},
{"id": 151, "title": "ทิศทาง มหาวิทยาลัยการกีฬาแห่งชาติ", "highlight": "หลังจากราชกิจจานุเบกษาเผยแพร่ประกาศกระทรวงการท่องเที่ยวและกีฬาให้มหาวิทยาลัยการกีฬาแห่งชาติอยู่ภายใต้คำสั่ง ของ หัวหน้าคณะรักษาความสงบ แห่งชาติ หรือ “คสช.” เพื่อจัดระเบียบและแก้ไขปัญหาที่หมักหมมและที่เรื้อรังในสถาบันแห่งนี้ มานานวัน", "content": "อย่างไรก็ตาม ก่อนที่เจ้ากระทรวงการท่องเที่ยวและกีฬาจะออกประกาศฉบับนี้เป็นที่ทราบกันดีว่าภายหลังที่พระราชบัญญัติมหาวิทยาลัยการกีฬาแห่งชาติ พ.ศ.2562 จะประกาศใช้ สถาบันดังกล่าวยังไม่สามารถก้าวหรือเดินไปสู่ทิศทางที่กำหนดตามพระราชบัญญัติได้มากนักโดยเฉพาะเรื่องของการบริหารจัดการที่ว่าด้วยการได้มาซึ่งนายกสภามหาวิทยาลัยรวมทั้งกัปตันหรืออธิการบดีที่จะเป็นจอมทัพนำขุนศึกเพื่อการขับเคลื่อนให้สถาบันบรรลุตามเป้าประสงค์ย้อนกลับมาที่ประกาศในราชกิจจานุเบกษาฉบับนี้จะเห็นได้ว่าจุดมุ่งหมายที่แท้จริงคือการแก้ไขปัญหาต่างๆที่สะสมและยังหาข้อยุติไม่ได้จากประกาศดังกล่าวดูเหมือนว่าเวลานี้ ม.การกีฬาแห่งชาติเปรียบเสมือนคนไข้ที่ต้องได้รับการรักษาอย่างเร่งด่วน หรือหากมองอีกด้านหนึ่งก็คือการยึดอำนาจของสภามหาวิทยาลัยให้กลับเข้าสู่การแก้ไขและอยู่ภายใต้ข้อบังคับของคำสั่งหัวหน้า คสช.นั่นเองที่น่าสนใจตามมาภายหลังการยึดอำนาจกระทรวงการท่องเที่ยวและกีฬาโดยปลัดกระทรวงแจ้งคำสั่งกระทรวงฯที่ 57/2566 เรื่องให้ผู้ดำรงตำแหน่งพ้นจากตำแหน่งหน้าที่และแต่งตั้งบุคคลให้ปฏิบัติหน้าที่ในมหาวิทยาลัยการกีฬาแห่งชาติคณะบุคคลที่ได้รับการแต่งตั้งให้ปฏิบัติหน้าที่ แทนสภามหาวิทยาลัยมีจำนวน 9 คน โดยมี “พล.ต.อ.สุนทร ซ้ายขวัญ” เป็นประธานกรรมการ ซึ่งคณะบุคคลดังกล่าวมีอำนาจหน้าที่แทนสภามหาวิทยาลัยและอื่นๆที่เกี่ยวข้อง รวมทั้งแต่งตั้งให้ “นายวิษณุ ไล่ชะพิษ” ปฏิบัติหน้าที่อธิการบดีอีกตำแหน่งหนึ่งอย่างไรก็ตาม หากส่องไปดูรายนามของคณะกรรมการทั้ง 9 คนวันนี้ คงไม่สามารถจะชี้ชัดว่าแต่ละท่านมีประสบการณ์ด้านการบริหารงานในสถาบันอุดมศึกษามากน้อยแค่ไหน แต่เชื่อว่ากว่าจะคลอดออกมาได้กระทรวงคงมีการกลั่นกรองอย่างรอบคอบจากนี้ไปสิ่งที่คอกีฬาและคนในแวดวงการศึกษาต้องจับตาระยะเวลา 180 วัน ที่คณะกรรมการชุดนี้มีอำนาจหน้าที่ในการสะสางปัญหาต่างๆตามที่ได้รับมอบหมายการเปลี่ยนแปลงหรือทิศทางของสถาบันอุดมศึกษาแห่งนี้จะเดินไปตามที่พระราชบัญญัติกำหนดมากน้อยแค่ไหนหนึ่งในมิติของความท้าทายของคณะกรรมการตลอดจนผู้ปฏิบัติหน้าที่อธิการบดีคือการให้ได้มาซึ่งนายกสภามหาวิทยาลัย รวมทั้งอธิการบดีที่พร้อมจะขับเคลื่อนให้มหาวิทยาลัยแห่งนี้เป็นสถาบันอุดมศึกษาที่มีความต่างจากสถาบันการพลศึกษาดังในอดีตยิ่งไปกว่านั้นเชื่อว่าผู้มีสายเลือด “เขียว ขาว เหลือง” หรือชาวพลศึกษา ทั่วประเทศในฐานะผู้มีส่วนสำคัญกับการสร้างเกียรติภูมิและวาดประวัติ ศาสตร์อันงดงามจากอดีตที่มีการส่งต่อถึงยุคปัจจุบันคงไม่อยากจะได้ยินคำกล่าวที่ว่า “ม.การกีฬาแห่งชาติ ก็คือเหล้าเก่าในขวดใหม่” อีกต่อไปดังนั้นทิศทางอนาคตของสถาบันแห่งนี้จะก้าวข้ามหลุมดำหรือวังวนของปัญหาอันเนื่องมาจากคณะบุคคลหรือจะด้วยเหตุใดก็ตาม จากนี้ไปคงขึ้นอยู่กับคณะกรรมการทั้งหมดว่าจะวางรากฐานเพื่อนำไปสู่แสงสว่างที่คนทั้งมวลคาดหวังได้หรือไม่อย่างไร.โจโจ้"},
{"id": 149, "title": "เวลาใกล้หมด", "highlight": "ยังคงไม่ฟื้นสำหรับ “สิงห์บลู” เชลซี ทีมยักษ์ใหญ่ในพรีเมียร์ลีก ที่ปัจจุบันฟอร์มร่วงกราวรูดจนมารั้งอันดับ 10 อยู่ในตอนนี้ โอกาสที่จะลุ้นโควตาไปลุยบอลยุโรปนั้นบอกตามตรงว่าแทบจะหมดหวัง", "content": "แม้ว่าตามทฤษฎีจะมีแต้มให้เก็บอีกเยอะแยะและมีโอกาสเก็บแต้มไปลุยบอลยุโรปได้ แต่ถ้าวัดจากฟอร์มในปัจจุบันนั้นบอกได้เลยว่ายากมากๆสถานการณ์ของเชลซีในตอนนี้ถือว่าแย่แบบสุดๆ สะกดคำว่าชนะไม่เป็นมาแล้ว 6 นัดติดรวมทุกรายการ แต่หากย้อนไปอีกนิด 11 นัดล่าสุดรวมทุกรายการ “สิงห์บลู” เก็บชัยชนะได้แค่นัดเดียวเท่านั้น!!ด้วยฟอร์มย่ำแย่ขนาดนี้คนที่ต้องรับผิดชอบมากที่สุดก็คือ แกรม พอตเตอร์ กุนซือชาวผู้ดี ที่เข้ามารับตำแหน่งเมื่อต้นเดือนกันยายนปีที่แล้วแทนที่ของโธมัส ทูเคิล กุนซือชาวเยอรมัน ที่โดนปลดออกจากตำแหน่งไปว่ากันตามตรงฝีมือของพอตเตอร์ไม่ธรรมดาเขาปั้น “นกนางนวล” ไบรท์ตัน ให้โลดแล่นในโซนกลางตาราง พร้อมทั้งสร้างปัญหาให้กับทีมหัวแถวของตารางอยู่บ่อยครั้งจนถูกยกให้เป็นหนึ่งในกุนซือรุ่นใหม่ที่น่าจับตามองขณะเดียวกันการที่พอตเตอร์เข้ามารับตำแหน่งในถิ่นสแตมฟอร์ด บริดจ์ นั้นไม่น่าจะเป็นเรื่องยาก เพราะมีทุกอย่างครบครัน อุปกรณ์ดีกว่า ขุมกำลังมีให้เลือกใช้มากมาย แถมแต่ละคนเป็นนักเตะระดับท็อปแค่รายชื่อในการเสริมทัพซีซันนี้ก็หนาวแล้วไม่ว่าจะเป็น ราฮีม สเตอร์ลิง, คาลิดู คูลิบาลี, เวสเลย์ โฟฟานา, เดนนิส ซากาเรีย, ปิแอร์ เอเมอริค โอบาเมยอง, เบอนัวต์ บาเดียซีล, ชูเอา เฟลิกซ์, มิคาลโล มูดริก, ดาวิด โฟฟานา, โนนี มาดูเก และ เอ็นโซ เฟร์นานเดซบวกกับนักเตะระดับท็อปที่มีอยู่ในทีมไม่ว่าจะเป็น ติอาโก ซิลวา, คริสเตียน พูลิซิช, เมสัน เมาท์, ฮาคิม ซิเยค, มัตเตโอ โควาซิช, เอ็นโกโล ก็องเต และไค ฮาเวิร์ตซ์ บอกตรงๆ เลยว่าควรจะเป็น “สิงห์บลู” ไล่บี้กับอาร์เซนอล และแมนฯ ซิตี้ ในการแย่งแชมป์ลีกแล้ว หรืออย่างน้อยก็ลุ้นโควตา ยูฟ่า แชมเปียนส์ ลีกแต่ในความเป็นจริงไม่ใช่เลย แม้แต่ถ้วยใบเล็กสุดอย่างยูโรปา คอนเฟอเรนซ์ลีก ยังเหนื่อยเลย!!พอตเตอร์ไม่ใช่คนที่ไม่มีฝีมือ จังหวะการแก้เกมของเขาหรือการวางหมากยังค่อนข้างโอเคอยู่ แต่ปัญหาของเชลซีที่กุนซือวัย 47 ปีต้องเจอคือ นักเตะที่มีให้เลือกมากเกินไป แถมแต่ละคนก็เป็นแข้งระดับซุปเปอร์สตาร์ หรือย้ายมาด้วยค่าตัวสุดแพง ทุกคนอยากลงสนามแต่ตำแหน่งมีแค่ 11 ตัวจริงเท่านั้น มันจึงยากที่จะทำให้ทุกคนพอใจได้นอกจากนั้นอีกหนึ่งปัญหาคือการเสริมทัพไม่ตรงจุด ปัญหาของเชลซีคือกองหน้าตัวเป้าในการจบสกอร์ แต่ที่ได้มาไม่มีเลย มีดีสุดก็คือ ชูเอา เฟลิกซ์ แต่ก็ไม่ใช่หน้าเป้าขนานแท้ มันจึงส่งผลการจบสกอร์มาถึงตอนนี้เท่านั้นยังไม่พอสิ่งที่น่ากลัวที่สุดที่พอตเตอร์ เจอก็คือ “ความคาดหวัง” จากทั้งแฟนบอล, สโมสร, ผู้เล่น หรือแม้แต่เจ้าของสโมสร มันเป็นแรงกดดันที่อาจจะมองไม่เห็น แต่มันสัมผัสได้จากการกระทำที่ทุกคนแสดงให้เห็นอยู่ในตอนนี้การอยู่ในสโมสรไม่ใหญ่มากอย่างไบรท์ตัน เรื่องแรงกดดันอาจจะไม่มากอย่างแย่ก็คือการกดดันห้ามตกชั้นเท่านั้น แต่พอมาอยู่ทีมใหญ่มันมากกว่านั้น ความคาดหวังมันสูงมากถึงขนาดต้องมีแชมป์ติดมือทุกซีซันกันเลยมันเลยเป็นความกดดันที่พอตเตอร์ต้องแบกรับเอาไว้ แม้ว่าโบห์ลีจะบอกว่ายังไม่คิดถึงเรื่องแชมป์หรือพูดว่าต้องการสร้างทีมเพื่ออนาคตแต่เอาเข้าจริงๆ คนเป็นระดับเจ้าของสโมสรจะไม่อยากประสบความสำเร็จเลยหรือ?? นั่นเป็นไปไม่ได้มาถึงตอนนี้เวลาของพอตเตอร์ใกล้จะหมดลงแล้วถ้าอีก 2-3 นัดในลีกหลังจากนี้ในการเจอกับลีดส์ (เหย้า), เลสเตอร์ ซิตี้ (เยือน) และเอฟเวอร์ตัน (เหย้า)หากกุนซือวัย 47 ปียังไม่สามารถพา “เชลซี” จากที่เป็น “แมว” ในตอนนี้ให้กลับมาเป็น “สิงห์” ได้ก็มีแววที่ต้องหางานใหม่ได้เลย!!!มะระหวาน"},
{"id": 156, "title": "\"เจเจ อ.พิมลศรี\" หลักเหลี่ยมดีกว่าจะชนะ \"เพชรพันล้าน ไฟต์เตอร์มวยไทย\"", "highlight": "เวทีมวยนานาชาติรังสิต จ.ปทุมธานี วันศุกร์ที่ 3 มี.ค. (วันนี้) เป็นรายการมวย ศึกทรูโฟร์ยู มวยมันส์ จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ ไปตามฝีมือดังนี้...", "content": "โล่ห์เงิน กรวยในเมืองยิมส์ (แพ้คะแนน เมืองชัย ศิษย์กำนันเหน่ง ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงแต่จังหวะเป็นรอง จะแพ้ ฟายัค (หงส์แดง เดอะนิวส์ภูเก็ต) ราไวย์มวยไทย (ชนะทีเคโอ อาปาเช่ เพชรสี่หมื่น ยก 3 ที่ รดน.) มวยจังหวะเตะต่อยหมัดแทงเข่าศอกรุนแรงชนิดสนุก 117 ป.วีระสิงห์ (ศิษย์กำนันจีระวัฒน์) เกียรติชัยยุทธ (แพ้ทีเคโอ เพชรธรรมราช (กุมารดำ) ศักดิ์ถวิล ยก 2 ที่รังสิต) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ แฟนฉัน (เสมอสิงห์ ลูกเจ้าพ่อหลวงวัง) บอลมหาชัย (แพ้ทีเคโอ เพชรสยาม จ.ภัทรียา ยก 4 ที่ รดน.) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่เสียดสีเป็นรองท้ายๆ 121 ป.บัลลังก์เงิน อ.ยุทธชัย (แพ้คะแนน เพชรท่าเรือ อ.กิจเกษม ที่ รดน.) มวยจังหวะเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ เพชรบัญชา (ตุ๊กแกเพชร ส.นพเก้า) หงส์ทองมวยไทย (แพ้คะแนน เจริญยศ บุญลานนามวยไทย ที่นนทบุรี) มวยจังหวะฝีมือเตะต่อย หมัดแทงเข่าแม่นยำรุนแรงฉลาดหลักเหลี่ยมดีแต่ปะทะ ยืดเยื้อมียุบท้ายๆ 118 ต่อ 119 ป.เพชรพันล้าน ไฟต์เตอร์มวยไทย (ชนะคะแนน คิวทอง นุ้ยสี่มุมเมือง ที่รังสิต) มวยแข็งแกร่งเตะต่อยหมัดแทงเข่าปล้ำตี รุนแรงมีฮึดตลอดแต่ช้ากว่า จะแพ้ เจเจ (ศ.ไก่เขี่ย) อ.พิมลศรี (ชนะคะแนน พุทโธ ไฟต์เตอร์มวยไทย ที่ รดน.) มวยจังหวะฝีมือเตะต่อยหมัดแทงเข่าแม่นยำรุนแรงฉลาดหลักเหลี่ยมดีกลับมาภาคใหม่ฟอร์มสด ชนิดสนุก 117 ป.ชัย ศิษย์อาจารย์บี้"},
{"id": 144, "title": "รางวัล Social Award", "highlight": "การประกวด Thailand Social Award ครั้งที่ 11 ซึ่งจัดโดย บริษัท ไวซ์ไซท์ (ประเทศไทย) จำกัด นับเป็นงานประกาศรางวัลโซเชียลที่ใหญ่ที่สุดของประเทศไทย", "content": "สื่อถึงเสียงสะท้อนจากมหาชนที่มีผลงานยอดเยี่ยมในแต่ละด้านที่ถูกพูดถึงในสื่อโซเชียล สำนักงานตำรวจแห่งชาติ ได้รับรางวัล 1 ใน 5 หน่วยงาน ที่ทำผลงานยอดเยี่ยมบนโซเชียลมีเดีย จากกลุ่มหน่วยงานรัฐและรัฐวิสาหกิจทั้ง (Finalist Of Best Brand Performance On Social Media) คำนวณคะแนน 3 ช่องทางที่สำนักงานตำรวจแห่งชาติใช้สื่อสารกับประชาชนทั้ง Facebook : สำนักงานตำรวจแห่งชาติ Twitter :สำนักงานตำรวจแห่งชาติ และ Youtube : Policetv UCI MEDIAมีหน่วยงานภาครัฐและรัฐวิสาหกิจที่ได้รับรางวัล เช่น การท่องเที่ยวแห่งประเทศไทย รับรางวัลชนะเลิศ และอีก 4 หน่วย กรมควบคุมโรค วุฒิสภา กระทรวงต่างประเทศ กระทรวงสาธารณสุข รับรางวัลร่วมกันรางวัลผลงานยอดเยี่ยมบนโซเชียลมีเดียจากกลุ่มหน่วยงานรัฐและรัฐวิสาหกิจทั้ง (Finalist Of Best Brand Performance On Social Media) มีการพิจารณาทุกหน่วยงานเข้าร่วมกว่า 3,000 หน่วยงานพล.ต.ต.อาชยน ไกรทอง โฆษกสำนักงานตำรวจแห่งชาติ เป็นตัวแทนสำนักงานตำรวจแห่งชาติ เข้ารับรางวัลจากการประกาศรางวัล Thailand Social Award ครั้งที่ 11 ที่ทรูไอคอน ฮอลล์ ไอคอนสยามชั้น7ผลสำเร็จของรางวัลดังกล่าวเป็นการขับเคลื่อนตามนโยบาย พล.ต.อ.ดำรงศักดิ์ กิตติประภัสร์ ผบ.ตร. ให้ตำรวจสื่อสารทำความเข้าใจกับพี่น้องประชาชนทุกรูปแบบ สร้างการเข้าถึงที่ง่ายให้ตำรวจกับประชาชนใกล้ชิดกันบนโลกออนไลน์มากยิ่งขึ้น พล.ต.อ.ดำรงศักดิ์เน้นให้ใช้ความจริงเข้ามาทำงานสื่อโซเชียลพร้อมช่วยเหลือ ให้คำแนะนำ รับฟังปัญหานำมากำหนดเป็นแนวทางการทำงาน ในการดูแลความปลอดภัยในชีวิตและทรัพย์สินของพี่น้องประชาชนทีมงานสำคัญที่อยู่เบื้องหลังความสำเร็จของการเข้ารับรางวัล พล.ต.ต.อาชยน ไกรทอง โฆษก ตร. พ.ต.อ.ปริญญา กลิ่นเกษร ผกก.ตม.จ.ชลบุรี พ.ต.ท.ธเทพ ไชยชาญบุตร พ.ต.ท.หญิง ณพวรรณ ปัญญา รองโฆษก ตร. และทีมงานโฆษกในทุก บช. ขับเคลื่อนร่วมกับ กองสารนิเทศงานยิ่งใหญ่ของหน่วยงานรับรางวัล การันตีคุณภาพด้วยผลงานยอดเยี่ยมบนสื่อโซเชียลต้องยอมรับ ผลงานการประชาสัมพันธ์บนโลกโซเชียลของสำนักงานตำรวจแห่งชาติปีนี้ทำได้ดีจริง สมควรแก่รางวัล.  "},
{"id": 142, "title": "เที่ยงธรรมและกล้าหาญ", "highlight": "พรรครวมไทยสร้างชาติ (รทสช.) เป็นพรรคใหม่ แต่นักการเมืองที่ร่วมกันบริหารพรรคอยู่ขณะนี้ ส่วนใหญ่ระดับเก๋ากึ๊ก เป็น “เหล้าเก่าในขวดใหม่” แต่การประสานงานยังมีปัญหา การปราศรัยใหญ่ที่นครราชสีมา นำโดย พล.อ.ประยุทธ์ จันทร์โอชา ไม่ได้ยิ่งใหญ่สมกับราคาคุย", "content": "การปราศรัยใหญ่ที่โคราชที่นายกรัฐมนตรี และประธานยุทธศาสตร์พรรค รทสช.ประกาศว่าเป็น “บ้านเกิด” ของตน ถูกนายศรีสุวรรณ จรรยา ร้อง กกต.ให้ตรวจสอบ มีการกระทำผิดกฎหมายหรือไม่ โดยเฉพาะคำปราศรัยของนายไตรรงค์ สุวรรณคีรี ประธานที่ปรึกษาพรรค ที่กล่าวพาดพิงถึงสถาบันนายศรีสุวรรณกล่าวว่า อาจขัดระเบียบการหาเสียงของ กกต. “นักร้อง” อีกท่านหนึ่งคือ นายสมชัย ศรีสุทธิยากร ประธานยุทธศาสตร์พรรคเสรีรวมไทย ถามว่า กกต.เตือนบ้างไหม การนำสถาบันมาหาเสียง ไม่สามารถทำได้ ถ้าเชื่อมโยงไปถึง ม.92 (2) ของ พ.ร.ป.พรรค อาจถือเป็นปฏิปักษ์ประชาธิปไตย กฎหมายถือว่าเป็นความผิดรุนแรง โทษถึงยุบพรรค แต่น่าสงสัยว่าการที่มีผู้กล่าวอ้างถึงชาติ ศาสนา พระมหากษัตริย์ ในการหาเสียงจะผิดกฎหมายหรือไม่ ทุกพรรคต้องใช้ความระมัดระวังอย่างยิ่ง เพราะขณะนี้ก้าวเข้าสู่โหมดการเลือกตั้ง และรัฐบาลนี้จะเป็น “รัฐบาลรักษาการ” หลังการยุบสภารัฐธรรมนูญห้ามรัฐบาลรักษาการ ไม่ให้อนุมัติโครงการ หรือกระทำการที่มีผลผูกพันต่อรัฐบาลต่อไป ห้ามอนุมัติงบประมาณสำรองรายจ่ายเพื่อกรณีฉุกเฉินหรือจำเป็น ห้ามใช้ทรัพยากรและบุคลากรของรัฐ เช่น รถหลวง นํ้ามันหลวง พนักงานขับรถหลวง เพื่อหาเสียงเลือกตั้ง ห้ามแต่งตั้งโยกย้ายข้าราชการผู้สมัครและพรรครัฐบาลจะต้อง ระมัดระวังเป็นพิเศษ เพราะเป็นพรรคที่มีอำนาจ อาจใช้อำนาจรัฐเอื้อการหาเสียงเลือกตั้ง และอาจจะต้องระมัดระวัง ในการแข่งกันประกาศนโยบายประชานิยม แจกเงินประชาชนเท่ากับเอาเงินภาษีประชาชนมาซื้อเสียงประชาชน ซึ่งเป็นความผิดที่ร้ายแรงพรรคอื่นๆที่ไม่มีอำนาจรัฐในมือ ก็ต้องปฏิบัติตามกฎหมายการเลือกตั้งอย่างเคร่งครัด เช่น ห้าม “จัดทำ ให้ เสนอให้ สัญญาจะให้ทรัพย์สิน” หรือประโยชน์อื่นใด เพื่อจูงใจผู้เลือกตั้งให้ลงคะแนน ขณะเดียวกัน กกต.ก็ต้องปฏิบัติหน้าที่ด้วยความสุจริต เที่ยงธรรม กล้าหาญ และปราศจากอคติ."},
{"id": 143, "title": "แล้วใครจะอยากทำงานเสี่ยง", "highlight": "การแต่งตั้งโยกย้ายตำรวจ มีปัญหาแทบจะทุกครั้ง บางครั้งเรื่องใหญ่ เพราะยศสูง บางครั้งเรื่องเล็ก เพราะเป็นชั้นผู้น้อย?", "content": "คราวนี้มีปัญหาในตำแหน่ง สว. ขึ้นรอง ผกก.ใน บช.ภ.9 เมื่อ พ.ต.ท.ไพบูลย์ พูนมะณี สว.กก.เก็บกู้และตรวจสอบวัตถุระเบิด (อีโอดี) บก.สส.จชต. ตัดสินใจรักษาสิทธิ์ตัวเอง เขียนหนังสือร้องทุกข์ กรณีไม่ได้รับการแต่งตั้งเลื่อนตำแหน่งสูงขึ้นในการแต่งตั้งวาระประจำปี 2565ทั้งที่ตัวเองอยู่ในกลุ่มอาวุโส 33 เปอร์เซ็นต์ลำดับ 12 เมื่อผลการแต่งตั้งโยกย้ายออกมา ปรากฏว่า อาวุโสลำดับที่ 1-11 และลำดับที่ 13-17 ทุกคนได้หมด ยกเว้นลำดับ 12 ชื่อหาย!ยิ่งไปดูหน้าที่รับผิดชอบงานเก็บกู้และตรวจสอบวัตถุระเบิดใน 3 จังหวัดชายแดนภาคใต้ด้วยแล้ว มันยิ่งน่าน้อยใจ?ทุกคนเจอระเบิดต้องหนีให้ไกล แต่สำหรับคนในอีโอดีต้องเดินเข้าไปหา ถ้าตูมตามขึ้นมาไม่ตายก็เลี้ยงไม่โต เรียกว่า โค-ตรเสี่ยง!แต่พอแต่งตั้งโยกย้ายกลับไม่เห็นหัว คุณสมบัติครบถ้วนตามกฎระเบียบยังถูกเมิน?ท่าน พล.ต.ต.อาชยน ไกรทอง โฆษก ตร. ออกมาชี้แจงตั้งแต่วันที่ 20 ก.พ. ว่า บช.ภ.9 แจ้งว่า พ.ต.ท.ไพบูลย์ดำรงตำแหน่งในกลุ่มงานเทคนิค ถูกกำหนดให้เป็น “ตำแหน่งเฉพาะทาง”การกฎ ก.ตร.ว่าด้วยการแต่งตั้ง 2561 ข้อ 28 (2) การพิจารณาเรียงตามลำดับอาวุโสร้อยละ 33 ใช้บังคับกับการแต่งตั้งตำรวจตำแหน่งทั่วไป ไม่ใช่ตำแหน่งเฉพาะทาง?! อีโอดีต้องนำไปคิดในสายเทคนิคด้วยกัน แต่บังเอิญไม่มีตำแหน่งว่าง เลยแต่งตั้งไม่ได้!สรุปอีโอดีไม่ใช่ตำรวจทั่วไป อาวุโสไม่เกี่ยว ข้ออ้างเยอะ ระวังต่อไปจะไม่มีใครยอมเสี่ยงชีวิตทำงานให้งานนี้ต้องรอดู “บิ๊กเด่น” จะแก้ปัญหายังไง ระวังกำลังพลระส่ำระสาย?สหบาท"},
{"id": 139, "title": "จับสัญญาณเศรษฐกิจโลก", "highlight": "เศรษฐกิจโลกปี 66 ส่งสัญญาณไม่ค่อยสู้ดีนัก ธนาคารโลก และกองทุนการเงินระหว่างประเทศ ออกมาบอกว่าปีนี้มีโอกาสสูงมากที่เศรษฐกิจโลกจะเผชิญกับภาวะถดถอย", "content": "บทความเรื่อง “จับชีพจรเศรษฐกิจโลก ส่องเศรษฐกิจไทย ปี 2566” ในเว็บ SETINVESTNOW กล่าวถึงแนวโน้มนี้ว่า เศรษฐกิจถดถอยไม่ได้แปลว่า จะหดตัวลง แต่เป็นการโตในอัตราที่น้อยและช้าลงจากปีที่แล้ว คาดว่าเศรษฐกิจโลกปีนี้จะโต 1.7% โดยประเทศที่เศรษฐกิจขนาดใหญ่จะโตช้าลง ไม่ว่าจะเป็นสหรัฐอเมริกา, ยุโรป, ญี่ปุ่น ซึ่งประเทศเหล่านี้เป็นตลาดหลักๆของไทย ทำให้กำลังซื้อน้อยลง การส่งออกของไทยไปตลาดหลักๆเหล่านี้จะไม่ขยายตัวได้มากเท่ากับปีก่อนเศรษฐกิจโลกปีนี้จะเผชิญกับ 3 ความเสี่ยง คือ 1.ราคาสินค้ายังอยู่ในระดับสูง เพราะถึงแม้เงินเฟ้อจะผ่านจุดสูงสุดไปแล้ว และเริ่มชะลอลงในปีนี้ แต่สินค้าก็จะยังแพงขึ้น IMF มองว่าปีนี้ราคาสินค้าจะเพิ่มขึ้นไปอีก 6.5% ดังนั้น ราคาพลังงาน ราคาอาหาร จะยังอยู่ในระดับที่สูงและเป็นต้นทุนของสินค้าอื่น ซึ่งบั่นทอนกำลังซื้อของประชาชน2.อัตราดอกเบี้ยปีนี้ยังเป็นขาขึ้น แม้จะไม่ขึ้นเร็วเหมือนปีก่อนแต่ก็ยังขึ้นต่อไป คาดว่าปีนี้ดอกเบี้ยของสหรัฐฯจะขึ้นอีกสัก 1% เพื่อสกัดเงินเฟ้อให้อยู่ที่ 2% ทิศทางดอกเบี้ยขาขึ้นส่งผลให้หลายประเทศ รวมถึงไทยมีแนวโน้มที่จะขึ้นดอกเบี้ยเช่นเดียวกัน 3.ค่าเงิน โดยการขึ้นดอกเบี้ยช้าลงของสหรัฐฯ ทำให้เงินไหลออกไปลงทุนในภูมิภาคอื่นแทน ส่งผลให้ค่าเงินดอลลาร์อ่อนลง เงินบาทแข็งค่าขึ้น จึงเป็นความเสี่ยงหนึ่งสำหรับผู้ส่งออกไทย ขณะที่การนำเข้าได้รับอานิสงส์ แม้นักลงทุนจะฝากความหวังไว้ที่จีน แต่ TDRI มองว่าเศรษฐกิจจีนไม่น่าโตได้ถึง 5% ขณะที่ธนาคารโลก คาดว่า จีนน่าจะขยายตัวได้ 4.3% เพราะจีนเพิ่งเริ่มเปิดประเทศ กว่าจะฟื้นตัวได้จริงๆตอนไตรมาสสอง ขณะที่ปัญหาภาคอสังหาริมทรัพย์ของจีน จะกดดันให้เศรษฐกิจฟื้นได้ไม่เต็มที่สำหรับเศรษฐกิจไทยปีนี้จะเติบโตดีกว่าปีที่แล้วเล็กน้อย TDRI คาดว่าปีนี้จะขยายตัวได้ 3.5% ปัจจัยหลักมาจากการท่องเที่ยวที่จะฟื้นตัวมากขึ้น รายรับจากนักท่องเที่ยวปีนี้ที่คาดไว้ 25 ล้านคน จะเป็นตัวผลักดันและขับเคลื่อนการขยายตัวของเศรษฐกิจไทย ส่งผลให้คนไทยมีรายได้เพิ่มขึ้น การจับจ่ายใช้สอยก็น่าจะยังไปได้ต่อ ทำให้เศรษฐกิจไทยยังโตได้และการลงทุนจะเป็นอีกปัจจัยช่วยขับเคลื่อนเศรษฐกิจไทย ทั้งการลงทุนจากคนไทยและต่างประเทศ จะมีการย้ายฐานการลงทุนมาไทย เนื่องจากปัญหาจีนกับสหรัฐฯยังจะไม่หยุดลงง่ายๆ แม้ไทยเป็นประเทศอันดับสองของอาเซียนรองจากเวียดนามที่มีบริษัทย้ายมาลงทุน แต่ไทยได้เปรียบเรื่องการมุ่งไปสู่สังคม Low-Carbon และโครงสร้างพื้นฐานด้านดิจิทัลที่ดีกว่าเวียดนามมาก ทำให้บริษัทต่างชาติจะเข้ามาลงทุนในอุตสาหกรรมรถยนต์ไฟฟ้า พลังงานสะอาด และ Cloud Serviceเม็ดเงินที่จะลงมาในประเทศไทย หรือในตลาดหุ้นไทยเป็นไปในทิศทางบวก แต่ต้องมีการกระจายการลงทุนที่แตกต่างจากปีที่แล้ว โดยนักลงทุนควรปรับแนวทางการลงทุนมาเป็นหุ้นกลุ่มอุตสาหกรรมที่จะได้ประโยชน์ คือ การท่องเที่ยว รถยนต์ EV หรือ Low–Carbon แทนผู้สนใจอยากฟังเนื้อหาแบบละเอียด สามารถเข้าไปหาชมย้อนหลังได้ใน Maruey Talk หรือต้องการเรียนรู้แนวทางการวิเคราะห์เศรษฐกิจมหภาค สามารถเรียนรู้เพิ่มเติมผ่าน e-Learning หลักสูตร “Sector Rotation” ได้ฟรี!!คุณนายพารวย"},
{"id": 135, "title": "สหรัฐฯใช้สงครามยูเครนฟื้นเศรษฐกิจ", "highlight": "ผมไม่แปลกใจที่เห็น ประธานาธิบดีโจ ไบเดน ผู้นำสหรัฐฯ นางเจเน็ต เยเลน รัฐมนตรีคลังสหรัฐฯ ทยอยเดินทางไปเยือน ประธานาธิบดีเซเลนสกี ผู้นำยูเครนที่กรุงเคียฟ รวมทั้งผู้นำประเทศในสหภาพยุโรป วันนี้ สงครามยูเครน ไม่เพียงกลายเป็น สงครามตัวแทน ระหว่าง สหรัฐฯ ยุโรป นาโต กับ รัสเซีย แต่ยังเป็นแหล่งทำมาหากินในการค้าขายอาวุธเก่าของสหรัฐฯและยุโรปด้วย ในอนาคตยังต้องใช้เงินอีกมหาศาลในการฟื้นฟูประเทศยูเครน จากความหายนะในสงครามที่ยืดเยื้อมานานกว่าหนึ่งปีแล้วด้วย", "content": "ยูเครน จึงกลายเป็นทั้ง สนามรบ การค้าอาวุธ และ เศรษฐกิจ ไปในตัวในวันครบรอบ 1 ปี รัสเซียบุกถล่มยูเครน 24 กุมภาพันธ์ นายเยนส์ สโตลเทนเบิร์ก เลขาธิการนาโต กล่าวให้กำลังใจยูเครนว่า จะมีชัยชนะอย่างแน่นอนในการต่อสู้กับรัสเซีย อิสรภาพไม่ใช่สิ่งที่ได้มาฟรีๆ เราต้องต่อสู้เพื่อมัน ท่ามกลางซากปรักหักพังของยูเครน นางเออร์ซูลา ฟอน เดอร์ เลเยน ประธานกรรมาธิการยุโรป กล่าวว่า หนึ่งปีแห่งสงครามอันโหดร้าย ปูตินล้มเหลวในการบรรลุเป้าหมายทางยุทธศาสตร์ในทุกเรื่อง แทนที่จะกวาดล้างยูเครนไปจากแผนที่โลก กลับต้องเผชิญกับชาติที่แข็งแกร่งกว่าที่เคยแต่ความจริงที่เป็นอยู่ในยูเครนหนึ่งปีที่ผ่านไปธนาคารโลก ระบุว่า จีดีพียูเครนติดลบไปถึง 35% และไอเอ็มเอฟระบุว่า จีดีพียูเครนติดลบไป 30% ในขณะที่ แบงก์ชาติยูเครน คาดว่า จีดีพียูเครนจะติดลบ 26.6% ด้าน วิทยาลัยเศรษฐศาสตร์เคียฟ ได้ประเมินความเสียหายจากสงครามหนึ่งปีว่า โครงสร้างพื้นฐานของยูเครนถูกทำลายไปกว่า 138,000 ล้านดอลลาร์ ราว 4.8 ล้านล้านบาท ในขณะที่ ประธานาธิบดีเซเลนสกี ผู้นำยูเครน ประเมินว่า การฟื้นฟูประเทศยูเครนต้องใช้เงินอย่างน้อยกว่า 1 ล้านล้านดอลลาร์สหรัฐฯ กว่า 35 ล้านล้านบาท แต่ยูเครนตกอยู่ในสภาพบ้านแตกสาแหรกขาด ยากจนข้นแค้น ไม่มีเงินซื้อกระสุนปืนป้องกันตัวเอง จะมีเงินไปฟื้นฟูประเทศได้อย่างไร ก็ต้องเป็นหนี้พึ่งพาลูกพี่ใหญ่อย่างสหรัฐฯและยุโรปเข้ามาช่วยฟื้นฟู หนึ่งปีสงครามยูเครน สหรัฐฯเป็นผู้สนับสนุนอาวุธและความช่วยเหลืออันดับหนึ่ง ทั้งการขายอาวุธให้และการช่วยเหลือทางเศรษฐกิจ คิดเป็นมูลค่ากว่า 76,800 ล้านดอลลาร์ ราว 2.69 ล้านล้านบาท รองมาเป็น อังกฤษ ที่ขายและสนับสนุนอาวุธแก่ยูเครนกว่า 5,100 ล้านดอลลาร์ อันดับ 3 เป็นสหภาพยุโรป ให้การสนับสนุนกว่า 3,300 ล้านดอลลาร์ จะเห็นว่าสหภาพยุโรปให้ความช่วยเหลือยูเครนน้อยที่สุดทั้งที่อยู่ใกล้ที่สุด กระทบมากที่สุดสงครามรัสเซียยูเครนต่างฝ่ายต่างก็ใช้จรวดและกระสุนปืนใหญ่ยิงถล่มกันเป็นว่าเล่น นายเยนส์ สโตลเทนเบิร์ก เลขาธิการนาโต กล่าวว่า ยูเครนใช้กระสุนปืนใหญ่หมดเร็วกว่าที่พันธมิตรตะวันตกจะผลิตให้ได้ทัน มีรายงาน เอสโตเนีย ระบุว่า ยูเครนมีอัตราการยิงกระสุนปืนใหญ่วันละ 2,000-7,000 ลูก ในขณะที่ รัสเซียยิงกระสุนปืนใหญ่วันละ 20,000-60,000 ลูก แต่รัสเซียมีกำลังการผลิตกระสุนปืนใหญ่ทดแทนได้ปีละ 1.5 ล้านนัด เมื่อบวกกับกระสุนปืนใหญ่ในคลัง รัสเซียสามารถยิงกระสุนปืนใหญ่ได้เฉลี่ยเดือนละ 1.5 ล้านนัด ได้นานถึง 11 เดือน เอสโตเนียจึงเสนอให้ประเทศต่างๆร่วมกันจัดซื้อกระสุนปืนใหญ่ขนาด 155 มม. จำนวน 1 ล้านลูกให้กับยูเครนในปีนี้ ซึ่งคาดว่าจะต้องใช้เงินประมาณ 4,000 ล้านยูโร ประมาณ 140,000 ล้านบาทสงครามยูเครน ยังส่งผลให้ กลุ่มประเทศนาโต แห่ซื้ออาวุธเพิ่มขึ้น กระทรวงกลาโหม สหรัฐฯรายงานว่า ปี 2021 สหรัฐฯขายอาวุธให้สมาชิกนาโต 14 ครั้ง มูลค่ารวม 15,500 ล้านดอลลาร์ ปี 2022 สหรัฐฯขายอาวุธให้สมาชิกนาโต 24 ครั้ง มูลค่ารวม 28,000 ล้านดอลลาร์ สหรัฐฯยังจัดสรรเงินช่วยเหลือทางทหารและเศรษฐกิจแก่ยูเครนอีก 110,000 ล้านดอลลาร์ อาวุธอีก 21,000 ล้านดอลลาร์ ล่าสุดเพิ่งขายระบบยิงจรวดหลายลำกล้อง HIMARS กับรถถังให้โปแลนด์การเร่งขายอาวุธ ทำให้คลังแสงสหรัฐฯลดตํ่าเป็นประวัติการณ์ จึงต้องเร่งผลิตอาวุธเพิ่ม ส่งผลให้ บริษัทผลิตอาวุธในสหรัฐฯกำไรกันพุงปลิ้น และ การฟื้นฟูยูเครนหลังสงคราม จะทำให้บริษัทสหรัฐฯกำไรเพิ่มมากขึ้น สหรัฐฯใช้สงครามยูเครนช่วยฟื้นเศรษฐกิจตัวเอง.“ลม เปลี่ยนทิศ”"},
{"id": 130, "title": "รวมพิกัดไว้ให้ที่นี่ \"สถานที่ซ้อมวิ่ง\" ในกรุงเทพฯ และต่างจังหวัด", "highlight": "นักวิ่ง นักปั่น หลายคน คงมีที่วิ่ง ที่ซ้อมปั่น ใกล้บ้านกันอยู่แล้ว แต่ถ้าอยากจะเปลี่ยนสถานที่ ต้องการหาบรรยากาศใหม่ๆ วันนี้ วิ่งรอบโลกปั่นทั่วไทย ได้ข้อมูลมาจากเพจเฟซบุ๊ก วิ่งไหนกัน ปั่นไหนดี ที่อ้างอิงมาจากเพจเฟซบุ๊ก 42.195 K Club...เราจะไปมาราธอนด้วยกัน รวมพิกัด “สถานที่ซ้อมวิ่ง” ในกรุงเทพฯ และต่างจังหวัด มาให้เราๆท่านๆได้ทราบกัน", "content": "สถานที่วิ่งในกรุงเทพฯ มี สวนลุมพินี, สวนหลวง ร.9, บึงหนองบอน, อุทยานสวนจตุจักร ได้แก่ สวนจตุจักร, สวนสมเด็จ พระนางเจ้าสิริกิติ์ฯ, สวนวชิรเบญจทัศ (สวนรถไฟ) สวนเบญจกิติ สวนเบญจสิริสถานที่วิ่งอื่นๆ สนามทหารเรือ อยู่แถวโรงพยาบาลสมเด็จพระปิ่นเกล้า เป็นพื้นถนนยางมะตอย ระยะทาง การวิ่ง 400 เมตร สวน 50 พรรษา ระยะทางรอบละ 1 กม. อยู่แถวประเวศ มหาวิทยาลัยรามคำแหง 2 อยู่แถวบางนา สามารถวิ่งวนในบริเวณมหาวิทยาลัยได้เลย เมกาบางนา ระยะทางรอบละ 3 กม. มีห้องน้ำ หากไปช่วงเช้าก่อนห้างเปิด มีที่จอดรถเพียบ และมี 7-11 ใกล้.มศว.ประสานมิตร เป็นลู่วิ่งยางของสนามฟุตบอล มหาวิทยาลัยศรีนครินทรวิโรฒ ย่านอโศก มีห้องน้ำ มี 7-11 มีที่จอดรถ (มีค่าบริการ) บางวันจะมีตลาดขายของ ทำให้หาที่จอดรถยาก สามารถเดินทางด้วยรถไฟฟ้า BTS ลงสถานีอโศก รถไฟฟ้าใต้ดิน MRT ลงสถานีเพชรบุรี รถไฟฟ้าแอร์พอร์ตเรลลิงก์ ARL ลงสถานีมักกะสัน หรือจะเดินทางด้วยเรือที่วิ่งเส้นคลองแสนแสบมาลงที่ มศว ได้เลย, รอบวังสวนจิตรลดา เป็นลู่ถนนสีฟ้าสำหรับวิ่งและปั่นจักรยานร่วมกัน ระยะทางรอบละ 4 กม. เป็นลู่วิ่งบริเวณด้านนอกติดกับรั้ววังและริมถนน แต่ไม่ค่อยมีที่จอดรถสวนสุขภาพ ทอ.เฉลิมพระเกียรติ อยู่แถวดอนเมือง มีทางวิ่งและทางปั่นจักรยานแยกกัน ระยะทางรอบละ 1 กม. มีที่จอดรถพอสมควร มีซุ้มจำหน่ายเครื่องดื่ม ขนม และมีห้องน้ำ, สนามฟุตบอลข้างหอเอเชียนเกมส์ มหาวิทยาลัยธรรมศาสตร์ ศูนย์รังสิต ลู่วิ่งมาตรฐานระยะทางรอบละ 400 เมตร มีที่จอดรถด้านข้างสนาม มีโรงอาหารกลางอยู่บริเวณใกล้ๆ และมีเครื่อง AED อยู่หน้าตึกชมรมรักบี้, สวนรามอินทรา กม.2 เป็นเส้นทางพื้นผิวถนนระยะทางรอบละ 760 เมตร ท่ามกลางต้นไม้ให้บรรยากาศร่มรื่น, แฟลตทหารเรือเส้นสรรพาวุธ เขตบางนา เป็นเส้นทางพื้นถนนวิ่งรอบแฟลตทหาร ระยะทาง 5 กม. ฟ้าคำรามsocialfox@hotmail.com "},
{"id": 133, "title": "วิบริโอ พาราฮีโมไลติคัส ในกุ้งแช่น้ำปลา", "highlight": "กุ้งแช่น้ำปลา อาหารรสแซ่บที่ถูกปากของสาวออฟฟิศ และผู้ที่ชื่นชอบเครื่องดื่มแอลกอฮอล์ โดยทานคู่กับน้ำจิ้มซีฟู้ด และผักเคียงชนิดต่างๆ เช่น กะหล่ำปลี มะระจีน กระเทียม ใบสะระแหน่ ทว่ากุ้งแช่น้ำปลาเป็นเมนูที่ทานในลักษณะดิบ ไม่ได้นำกุ้งมาผ่านความร้อนหรือปรุงสุกก่อนทาน ฉะนั้น หากเราทานกุ้งแช่น้ำปลาที่ผู้ผลิตใช้กุ้งดิบที่ด้อยคุณภาพ ไม่ล้างทำความสะอาดกุ้งให้ดีเพียงพอ อาจทำให้มีความเสี่ยงที่จะได้รับเชื้อก่อโรค", "content": "เช่น วิบริโอ พาราฮีโมไลติคัส เข้าสู่ร่างกายได้ เชื้อชนิดนี้ พบได้ตามทะเลชายฝั่งแบบปิดหรือน้ำกร่อย อาศัยอยู่ในดินหรือตะกอนก้นทะเลที่ไม่ลึกมาก จึงมักพบเชื้อนี้อยู่ในตัวกุ้ง กั้ง ปู และหอย ตามธรรมชาติ เมื่อเราได้รับเชื้อเข้าสู่ร่างกาย จะทำให้เกิดโรคกระเพาะลำไส้อักเสบ มีอาการท้องร่วง ท้องเสีย อุจจาระมีเลือดปน คลื่นไส้ อาเจียน ปวดหัว หนาวสั่น ไข้ต่ำ อาการมักปรากฏหลังได้รับเชื้อเข้าร่างกาย 10-12 ชั่วโมงสถาบันอาหาร สุ่มเก็บตัวอย่างกุ้งแช่น้ำปลาจำนวน 5 ตัวอย่าง จาก 5 ร้านอาหารในกรุงเทพฯ และปริมณฑล เพื่อนำมาวิเคราะห์เชื้อ วิบริโอ พาราฮีโมไลติคัส ปนเปื้อน ผลปรากฏว่าพบเชื้อปนเปื้อนในกุ้งแช่น้ำปลา 2 ตัวอย่าง ตามเกณฑ์คุณภาพทางจุลชีววิทยาของอาหารและภาชนะสัมผัสอาหาร ฉบับที่ 3 พ.ศ. 2560 ของกรมวิทยาศาสตร์การแพทย์ กำหนดให้อาหารพร้อมบริโภคประเภทอาหารดิบ หรืออาหารที่มีอาหารดิบเป็นส่วนประกอบต้องไม่พบเชื้อ วิบริโอ พาราฮีโมไลติคัส ปนเปื้อน เห็นผลวิเคราะห์อย่างนี้แล้ว ขอแนะว่าเลือกซื้อกุ้งแช่น้ำปลาจากร้านที่มั่นใจได้ถึงคุณภาพและความสะอาด ของกุ้งและวัตถุดิบอื่นๆ หรือเลือกทานแต่เมนูกุ้งที่ปรุงสุกเท่านั้น เพื่อความปลอดภัยของลำไส้และสบายท้อง.ไทยรัฐ+สถาบันอาหารโครงการอาหารปลอดภัย"},
{"id": 128, "title": "ศึกจ้าวมวยไทย : \"สิงห์โดมทอง-ซามูไร-ลูฟี่\" ต้องลุ้น", "highlight": "เวทีสยาม อ้อมน้อย-เวทีมวย อตก.3 จ.นนทบุรี และ เวทีมวยเวิลด์สยามตะวันนา บางกะปิ วันเสาร์ที่ 4 มี.ค. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้", "content": "กริชมณี สวนจากคาเฟ่ มวยจังหวะเตะต่อยหมัดแทงเข่าปล้ำตีรุนแรงแต่เสียดสีเป็นรอง จะแพ้ ลูฟี่ ตองพัทลุง 119 ป.เพชรกันตัง ใหญ่เชยซีฟู๊ด มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด แต่ช้ากว่า จะแพ้ ซามูไร สีโอปอล ชนิดสนุกพลิกไปมาอีกครั้ง 125 ป.สิงห์โดมทอง (โชคทวีออยส์) นกยีนส์ลาดกระบัง (ชนะคะแนน เก้าปฏัก ซินบีมวยไทย ที่อ้อมน้อย) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดฟิตซ้อมเตรียมตัวมาแก้มือ จะชนะ สมานชัย ที.บี.เอ็ม.ยิมส์ (ชนะคะแนน สิงห์โดมทอง นกยีนส์ลาดกระบัง ที่ รดน.) มวยบู๊ทรหดเตะต่อยหมัดแทงเข่าปล้ำตีรุนแรงมีฮึดตลอด ชนิดสนุกพลิกไปมาอีกครั้ง 127 ป.เพชรอัศวิน ท.พราน 49 มวยแข็งแกร่งเตะแทงเข่าปล้ำตีรุนแรงมีฮึดกว่า จะชนะ จงสนั่น ศักดิ์ไกรทอง 110 ป.ปืน ยูฟ่าบูมเด็กเซียน มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ อภิชัย ส.สมนึก 119 ป.บ้านบึง (โตโยต้าระยอง) เพชรบ้านบึง มวยทรหดเตะต่อยหมัดแทงเข่าศอกรุนแรงจิตใจ สู้กว่า จะชนะ ยอดเพชรงาม (ปาราเมท ศิษย์วารุณี) รถสวยจ่าเจต 126 ป.ยอดมงคล (ป.เพชรไข่แก้ว) P.O.K. พีวีซี มวยบู๊ทรหดเตะต่อยหมัดแทงเข่าศอกปล้ำตีรุนแรงมีฮึดตลอดฟิตซ้อมเตรียมตัวมาแก้มือ จะชนะ เผด็จศึก (ลูกสวน) ออโต้อาร์วัน ชนิดสนุกอีกครั้ง 120 ป.ชาติอนันต์ (อภิชาติมวยไทยยิม) ส.จ.จอยปราจีน (ชนะทีเคโอ บารมี ซูจีบะหมี่เกี๊ยว ยก 3 ที่นนทบุรี) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดฟอร์มสด หน้าเสื่อแรงเชียร์ดีกว่าจะชนะ บัวเขียว ภูเก็ตไฟต์คลับ (แพ้คะแนน โมฮ็อก เงาะบางกะปิ ที่ รดน.) นักชกชาวสหรัฐอเมริกาทรหดเตะต่อยหมัดศอกหนักหน่วงมีฮึดตลอดแต่จังหวะฝีมือเป็นรอง 133 ป.เพชรบัญชา ป.มงคลอินทร์ มวยแข็งแกร่งเตะเข่าในปล้ำตีเหนียวแน่นแต่จังหวะเป็นรอง จะแพ้ ธนูเงิน เกียรติชัชนันท์ ชนิดสนุกอีกครั้ง 102 ป.เด็กดอย ทีเอ็นมวยไทย มวยบู๊ทรหดเตะขาเจาะยางต่อยหมัดศอกรุนแรงมีฮึดตลอดกว่า จะชนะ ร็อคกี้ ว.วรรณทวี 124 ป.เพชร สวนหลวงรถยก มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่แรงปลายเป็นรอง จะแพ้ เพชรนาคา อบจ.นครพนม 112 ป.ยอดสุริยา ต.โยธา (แพ้ทีเคโอ ยอดมีชัย เกียรติจำรูญ ยก 4 ที่สมุย) มวยทรหดเตะต่อยหมัดแทงเข่าศอกรุนแรงมีฮึดตลอดแต่เข่าในเป็นรอง จะแพ้ แหลมสิงห์ ส.เดชะพันธ์ (ชนะทีเคโอ จงสนั่น สามชัยวิเศษสุก ยก 3 ที่สมุย) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดชนิดสนุก 128 ป.โล่ห์ทอง กรวยในเมืองยิมส์ มวยจังหวะเตะต่อยหมัดแทงเข่าปล้ำตีคล่องฉลาดกว่า จะชนะ โชคชาญชัย ส.มงคลการช่าง 110 ป.ปลายฟ้า (ส.แสงชัย) ภ.หลักบุญ มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดหลักเหลี่ยมดีกว่า จะชนะ เพชรน้ำหนึ่ง วีระยุทธฟาร์ม 106 ป.เพชรน้องฟาร์ม ศิษย์ซ้อนุ้ย มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ เพชรมนตรี เพชรสุภานันท์ 116 ป.เจริญสุข บุญลานนามวยไทย มวยบู๊ทรหดเตะขาเจาะยางต่อยหมัดศอกรุนแรงมีฮึดตลอดน่าลุ้นกว่า จะชนะ เมืองลาว เกียรติธงยศ 122 ป.ยอดกล้า พ.วิเศษยิมส์ (แพ้คะแนน ดอกไม้ป่า ส.จ.โต้ปราจีน ที่รังสิต) มวยจังหวะเตะต่อยหมัดแทงเข่าศอกกปล้ำตีรุนแรงแต่แรงปลายเป็นรอง จะแพ้ เพชรส่องแสง เพชรเจริญวิทย์ (ชนะคะแนน เพชรนำชัย ส.จ.โต้งปราจีน ที่สมาคมชาวปักษ์ใต้) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่าท้ายๆชนิดสนุก 113 ป.ชัย ศิษย์อาจารย์บี้"},
{"id": 132, "title": "2 ปี รัฐประหารเมียนมา ไทยความหวังแก้วิกฤติ", "highlight": "แม้ประเทศเมียนมาจะผ่าน “การทำรัฐประหารมา 2 ปี” แต่ว่ารัฐบาลทหารยังไม่อาจควบคุมสถานการณ์ได้ “ประชาชนคงออกมาต่อต้าน” มีการใช้ความรุนแรงปราบปรามจนพลเรือนหลายพันเสียชีวิต", "content": "ยิ่งกลายเป็นเชื้อเพลิงจุดกระแสสร้างความไม่พอใจให้ “คนเมียนมา” ต้องลุกขึ้นมาจับปืนสู้ปกป้องตัวเองและเรียกร้องประชาธิปไตย “เกิดเป็นสงครามกลางเมืองขยายความรุนแรงมากขึ้นเรื่อยๆ” แล้วเหตุการณ์นี้กลับถูก “รัฐบาลทหาร” นำมาเป็นข้ออ้างประกาศขยายสถานการณ์ฉุกเฉินอีก 6 เดือนเมื่อวันที่ 1 ก.พ.2566ส่งผลกระทบต่อแผนการเลือกตั้งในเดือน ส.ค.2566 อาจเลื่อนออกไปนี้ รศ.ดร.นฤมล ทับจุมพล คณะรัฐศาสตร์ จุฬาลงกรณ์มหาวิทยาลัย บอกว่า ตั้งแต่วันที่ 1 ก.พ.2564 “พล.อ.อาวุโส มิน อ่อง หล่าย” ผู้บัญชาการทหารสูงสุดเมียนมา “ทำรัฐประหาร” มีการต่อภาวะฉุกเฉิน 2 ครั้งตามกรอบรัฐธรรมนูญสิ้นสุดเมื่อวันที่ 31 ม.ค.2566แต่ว่า “สภากลาโหมและความมั่นคงแห่งชาติ” มีมติขยายเวลาบังคับใช้สถานการณ์ฉุกเฉินอีก 6 เดือน อ้างจาก “ประเทศยังไม่ปกติและต้องการเวลาเตรียมการจัดเลือกตั้งให้เรียบร้อย” สิ่งนี้กำลังสะท้อนให้เห็นว่า “รัฐบาลเมียนมาไม่สามารถควบคุมสถานการณ์ในประเทศได้” แม้เวลาจะผ่านมา 2 ปีก็ตาม กลายเป็นว่า “กองทัพยึดได้แต่อำนาจไม่อาจบริหารปกครองประเทศได้” แล้วยิ่งกว่านั้นพื้นที่สู้รบรุนแรงที่สุด “กลับเป็นพื้นที่ชั้นใน” โดยเฉพาะตอนกลางของประเทศอย่าง “รัฐสกาย” นั่นก็แปลว่า “ทหารเมียนมาเจอปัญหาการสู้รบกับพลเมืองตัวเอง” ทั้งกลุ่มรัฐบาลเอกภาพแห่งชาติ (NUG) กองกำลังปกป้องประชาชน (PDF)ด้วยการลอบวางระเบิด การโจมตีศูนย์ราชการ และการลักลอบซุ่มทำร้ายทหาร ตำรวจกันอย่างต่อเนื่องรายวัน เหตุนี้จึงสรุปได้ว่า “หลังทำรัฐประหาร 2 ปี” รัฐบาลทหารยังไม่สามารถปกครองประเทศได้แล้วก็ไม่ยอมสละอำนาจแต่อย่างใด “เสมือนคนขึ้นหลังเสือแล้วลงยาก” ทำให้แนวโน้มการสู้รบยังคงเดินหน้าต่อไปเรื่อยๆเช่นนี้ย่อมกระทบ “เศรษฐกิจ” ข้อมูลธนาคารโลกในปี 2565 หลังรัฐประหาร 1 ปี “เศรษฐกิจเมียนมาตกต่ำมาก” ค่าเงินอยู่ที่ 4,000 จ๊าตต่อดอลลาร์ จากเดิมปกติ 1,000 จ๊าตต่อดอลลาร์ ปีนี้ค่าเงิน 2,400 จ๊าตต่อดอลลาร์แม้เป็นแบบนั้นก็ตาม “นักธุรกิจค้าขายกับเมียนมา” ต่างหาทางออกของวิกฤตินี้มาตลอดด้วยความคาดหวังในอนาคตสถานการณ์จะดีขึ้น “แต่โอกาสเป็นไปได้ยาก” เพราะแนวโน้มด้านการค้าหลังการระบาดโควิด-19มีตัวเลขติดลบ 16% ปีนี้รัฐบาลพยายามบอกว่าการค้าเพิ่มขึ้น 6% แต่ก็เป็นการเพิ่มที่ยังติดลบ 10% อยู่เช่นเดิมเมื่อเป็นเช่นนี้ทำให้ “สถานะความเป็นอยู่ประชาชนต้องเผชิญความลำบากแย่ลงทุกวัน” กระนั้นก็ดี “รัฐบาลเมียนมา” ก็พยายามหาทางออกอย่างล่าสุด “ปรับนโยบายหลายด้าน” เพื่อให้เศรษฐกิจสามารถเดินหน้าต่อไปได้ ทั้งมีการนำเข้าสินค้าหลายประเภทผ่านทางด่านพรมแดนถาวรแม่สอด จ.ตาก มากมายอีกด้วยประการถัดมา “ด้านสังคม” เท่าที่ทราบปรากฏพบ “ฝ่ายต่อต้านบอยคอต กองทัพ” ทำให้ประชาชนที่ร่วมงานกับรัฐบาลต่างต้องใช้ชีวิตด้วยความลำบาก เพราะถูกต่อต้านจากคนในหมู่บ้านไม่เว้นแม้แต่ “เด็กนักเรียนที่เข้าโรงเรียนของรัฐ” ต้องถูกกล่าวหาว่า “อยู่ฝ่ายกองทัพ” จนเกิดการไม่คบค้าสมาคมกับครอบครัวนั้นฉะนั้นตอนนี้ “ครอบครัวใดมีฐานะดีจะส่งบุตรหลานไปเรียนต่าง ประเทศ” สามารถสังเกตจากนักเรียนในเมียวดีอันติดชายแดนไทยต่างพากันข้ามพรมแดนมาเรียนในโรงเรียน อ.แม่สอด จ.ตาก มากขึ้นเรื่อยๆ ทำให้เรื่องนี้ไม่แน่ใจว่า “รัฐประหารผ่านมา 2 ปีนี้” สถานการณ์เมียนมาในอนาคตจะเป็นอย่างไรต่อไป...?แน่นอนว่า “องค์กรระหว่างประเทศ รวมถึงอาเซียน” ต่างพยายามเสนอให้ “NUG และกองทัพเมียนมาเจรจากัน” ทำให้ฝ่ายประชาชนไม่พอใจออกมาประท้วงจะไม่สนับสนุน NUG ดังนั้นสถานการณ์ในเมียนมา “ไม่ใช่ว่าพรรคการเมืองเจรจาแล้วทุกอย่างจะจบ” เพราะประชาชนยังมีความโกรธแค้นกองทัพอยู่มากสิ่งนี้นำมาสู่ “การบอยคอตรัฐบาลสู่ปีที่ 3” เรื่องนี้คนเมียนมาจำนวนไม่น้อยต่างไม่เห็นด้วยเพราะเด็กต้องรับเคราะห์ไม่สามารถเรียนหนังสือได้เป็นจำนวนมาก ทั้งประชาชนต้องอยู่กันด้วยความยากลำบากมากขึ้นอีก ถัดมาคือ “บทบาทอาเซียนลดความรุนแรง” ถ้าย้อนดูในช่วงกองทัพเมียนมาก่อการรัฐประหารใหม่ๆ “รมว.ต่างประเทศบรูไนผลักดันฉันทามติ 5 ข้อในอาเซียน” คือ 1.ยุติความรุนแรง 2.เจรจาหาทางออกอย่างสันติ 3.ทูตพิเศษอาเซียนเป็นสื่อกลางเจรจา 4.อาเซียนช่วยเหลือด้านมนุษยธรรม 5.ทูตเยือนเมียนมาพบปะทุกฝ่ายทว่าเวลาผ่านมา 2 ปีปรากฏว่า “ฉันทามติ 5 ข้อกลับไม่บรรลุเป้าหมายสักข้อเดียว” เพราะเมียนมาปฏิเสธปฏิบัติตามข้อเรียกร้องนั้นอ้างว่า “เป็นกิจการภายในประเทศ” แม้แต่ตัวแทนอาเซียนเจรจาขอเข้าพบนักโทษทางการเมืองอย่างเช่น “กลุ่มผู้ประท้วงฝ่าย NUG หรืออองซานซูจี” ก็มักถูกปฏิเสธมาตลอดแทบทั้งสิ้นต่อมาในปี 2565 “สมเด็จอัครมหาเสนาบดีเดโช ฮุน เซน นายกฯกัมพูชา รับตำแหน่งประธานอาเซียน” ประกาศสนับสนุนเต็มที่ต่อ “การลดความตึงเครียดในเมียนมา” พร้อมเปิดการพูดคุยระหว่างผู้เกี่ยวข้อง ทั้งเดินทางไปพูดคุยด้วยตนเอง หรือส่งผู้แทนเจรจากับ พล.อ.อาวุโส มิน อ่อง หล่าย สุดท้ายก็ไม่ประสบความสำเร็จในปีนี้ “อินโดนีเซียเป็นประธานหมุนเวียนอาเซียน” ประกาศนำบทเรียนในอินโดนีเซียพูดคุยกับผู้นำเมียนมาจนหลายฝ่ายวิเคราะห์ว่า “อินโดนีเซียน่าจะมีวิธีพูดคุยกับเมียนมา” เพราะรัฐธรรมนูญเมียนมาลอกจากรัฐธรรมนูญอินโดนีเซีย ดังนั้นเราคงต้องติดตามกันต่อว่า “ประธานอาเซียนคนใหม่” จะสามารถทำอะไรได้หรือไม่ถ้าเอาเข้าจริงแล้วมองว่า “อาเซียนเข้ามาเปลี่ยนแปลงสถานการณ์ในเมียนมาคงเป็นไปได้ยาก” เพราะเป็นการต่อสู้กันภายในประเทศแล้ว “กองทัพเมียนมา” ก็ไม่สนใจนานาชาติข่มขู่คว่ำบาตร เพราะเขาเคยเผชิญการไม่มีมิตรประเทศมาก่อน และการจะกลับอยู่ในสถานะอันมีมิตรประเทศน้อยลงก็ไม่ใช่แปลกอะไร กลายเป็นตอกย้ำหลายฝ่ายกังวลกันว่า “เมียนมาจะเป็นผู้ป่วยในเอเชีย” ส่งผลกระทบประชาคมอาเซียนเผชิญปัญหาตามไปด้วย “ทำให้ประเทศไทยถูกกดดันถูกคาดหวังจากทุกฝ่าย” เพราะเป็นประเทศประสบความสำเร็จ “ด้านมนุษยธรรม” สามารถจัดการปัญหาในยามที่ประเทศรอบบ้านเกิดวิกฤติสงครามกลางเมืองได้ดีทั้งกรณีเดียนเบียนฟูในเวียดนาม สงครามกลางเมืองลาว สงครามเขมร 3 ฝ่าย แม้แต่สงครามกลางเมืองเมียนมาปี 1980 ล้วนสามารถแก้ไขวิกฤติให้ความช่วยเหลือด้านมนุษยธรรมแก่ประเทศเพื่อนบ้านผ่านพ้นมาได้ดีทุกครั้ง ทำให้นานาชาติต่างคาดหวังว่า “ประเทศไทย” ในฐานะมีพรมแดนติดต่อกันจะแสดงบทบาทนั้นอีกครั้ง“คราวนี้ดูเหมือนว่าประเทศไทยค่อนข้างนิ่งเฉยกว่าทุกครั้งจนมีคนวิจารณ์อาจเกิดความเกรงใจเมียนมามากกว่าอดีต เพราะต้องพึ่งพาพลังงาน หรือแรงงานจากเมียนมาหรือไม่ แต่ถ้าให้เดาเชื่อว่ารัฐบาลไทยกำลังชั่งน้ำหนักระหว่างผลประโยชน์ของชาติและภาพลักษณ์ในเวทีการเมืองระหว่างประเทศ” รศ.ดร.นฤมลว่าจึงอยากฝาก “รัฐบาลไทย” กรณีผลประโยชน์ชาติในแง่ความมั่นคงทางพลังงาน ความมั่นคงเศรษฐกิจด้านแรงงาน และภาพลักษณ์ในเวทีการเมืองระหว่างประเทศ “มิใช่เป็นเรื่องขัดแย้งกัน” สามารถทำให้เกิดความสมดุลร่วมกันได้ “แต่ไม่ใช่เงียบแบบนี้” อาจเป็นเพราะเคยชินทำนโยบายเงียบๆ แบบหลังบ้านมากไป อย่างที่ทำมากรณีเมียนมาให้นานาชาติช่วยเหลือผู้ประสบภัยนาร์กีส หรือปล่อยนักโทษการเมือง 5 พันคน ล้วนเป็นความพยายามของกองทัพไทยพูดคุยนอกรอบกับเมียนมา แต่กระทรวงการต่างประเทศมีบทบาทน้อยมากสิ่งที่อยากเสนอคือ “แยกบทบาทกระทรวงการต่างประเทศ และบทบาทกองทัพไทยออกจากกัน” เพื่อให้กระทรวงการต่างประเทศกลับมายืนหยัดตามหลักการช่วยเหลือด้านมนุษยธรรมสากลที่ทำมาจนถูกยอมรับเพราะภายใต้สถานการณ์เมียนมากำลังติดหล่ม “ไม่อาจแก้ปัญหาเศรษฐกิจ และสังคม” ต้องเผชิญความลำบากอยู่นี้ประเทศไทยควรแสดงท่าทีความเป็นมิตรช่วยเหลือทางมนุษยธรรมแก่ประเทศเพื่อนบ้านการประชุมผู้นำอาเซียนคราวหน้าก็หวังว่า “เหล่าบรรดามิตรประเทศ” จะพูดคุยหาทางออกที่เป็นไปได้ร่วมกัน “คลี่คลายวิกฤติการเมืองในเมียนมา” เพื่อลดความรุนแรงให้ประชาชนสามารถอยู่รอด."},
{"id": 127, "title": "อัพเดทเอ้อระเหย", "highlight": "ชื่อ “อัพเดท” นี้หมอดูท่านหนึ่งย้ำว่า ให้เขียนสะกดด้วย “พ” และ “ท” เท่านั้น โตขึ้นจะได้เป็นศิลปินก้องฟ้าเมืองไทย ชื่อจริงของเด็กน้อยวัย 11 ขวบผู้นี้คือ “ยศวัทน์สร” นักเรียนชั้นประถม 5 จาก ร.ร.มารีวิทยา เซนต์แมรี่ จ.นนทบุรี", "content": "“เก่งเกินต้าน ฉะฉานเกินวัย หัวใจเกินร้อย” คือฉายาหลักของเด็กน้อยนักร้องน้องรัก ผู้มาพร้อมกับความเป็น “เอ็นเตอร์เทนเนอร์” ล้นจิตวิญญาณอัพเดทเริ่มหลงรักเพลงลูกกรุง จากการได้ดูละคร “ลูกกรุง” ที่มี “พ่อกัน” เป็นไอดอล มีแม่เป็น “เทรนเนอร์” ชั้นยอดเขามาในเพลง “ข้างขึ้นเดือนหงาย” งานเพลงสุนทราภรณ์ของทวดแก้ว อัจฉริยกุล-ทวดเอื้อ สุนทรสนาน วาดลวดลายออกลีลาทุกเขบ็ตเพลงได้ “อร่อยเหาะ” เฉาะลิ้นรัวนัวร์กระจายทุกถ้อยเอื้อเนื้อคำภาษาไทยได้แตกฉานฉึกๆ จนกรรมการย่าเม้าจอมโหดต้อง “ทึ่งตะลึง” กับวลีสุดอร่อย “เอ้อระเหยลอยชาย”ลูกเล่นลูกล่อลูกชนถูกขนมาซอนแทรกสนุกสนานในทุกวรรคตอน “ข้างขึ้นเดือนหงาย” ได้เกินเอร็ดล้ำ โดยเฉพาะเสียงร้องและท่วงท่าลีลา “ควบควาย...ฮุยๆๆ” ชวนขำกลิ้งแทบลงไปกองเป็นเด็กน้อย “ซุปเปอร์ไฮเปอร์” ที่ดูเหมือนจะทำทุกอย่าง...ร้องเพลงเปิดหมวก, ช่วยแม่ขายครีมบำรุงผิว, ขายของเล่นออนไลน์ ฯลฯ และอีกสารพัดสารพันบรรดามีเปี่ยมไปด้วยนอบน้อมสัมมาคารวะ ให้กับแม้กระทั่ง “นักดนตรีทุกท่าน” ในวงจักรวาลแบนด์ เอี้ยวกายผายมือโค้งคารวะไปยัง “มือขลุ่ย” เมื่อมีเสียงขลุ่ยแผ่วผิวขึ้นมาร่วมคลอ ครูหนึ่ง “ยอมใจ” เด็กน้อยอัพเดทคนนี้ “ไม่ธรรมดา” ย่าเม้าย้ำชื่นชมว่า ร้องออกมาได้อย่างไรช่างลื่นไหลงดงาม วลีไทยโบร้านโบราณอย่าง “เอ้อระเหยลอยชาย...”นายเจ๋งเด้งวับจับขั้วหัวใจจริงๆครับ “อัพเดท ยศวัทน์สร” เอย.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com "},
{"id": 125, "title": "เอเซียพลัสแจกหุ้นเด่น!!", "highlight": "ดัชนีหุ้นไทยวันที่ 3 มี.ค.66 ปิดที่ 1,606.88 จุด ลบ 5.76 จุด มีมูลค่าซื้อขาย 57,813.46 ล้านบาท ต่างชาติขายสุทธิ 968.66 ล้านบาท", "content": "บล.เอเซียพลัส ออกบทวิเคราะห์แนะนำหุ้นเด่นรับเลื่อนเก็บภาษีขายหุ้น ช่วยหนุนสภาพคล่องระบุว่า ความกังวลการเก็บภาษีฝั่งขายหุ้นเป็นส่วนหนึ่งที่กดดัน มูลค่าซื้อขายเฉลี่ยต่อวันของ SET Index ช่วง 2 เดือนแรกปี 66 เหลือเพียง 6.5 หมื่นล้านบาท/วัน ลดลงแรง 27% YoY เมื่อเทียบกับมูลค่าซื้อขายเฉลี่ยต่อวันของ SET Index ในช่วงเดียวกันของปี 65 ซึ่งอยู่ที่ 8.9 หมื่นล้านบาทอีกทั้งยังเห็น Fund Flow ต่างชาติไหลออกจากหุ้นไทยกว่า 2.8 หมื่นล้านบาท โดยเฉพาะช่วงใกล้วันเก็บภาษีหุ้นเข้ามา โดยเดือน ก.พ. 66 ต่างชาติขายหุ้นไทย 4.3 หมื่นล้านบาท ทำให้ค่าเงินบาทอ่อนค่าแรงในเดือนที่ผ่านมากว่า 6% อยู่ที่ระดับ 34.50-35.00 บาท/เหรียญฯหากมีการเลื่อนเก็บภาษีหุ้นออกไปจะช่วยหนุนสภาพคล่องตลาดกลับมาคึกคักมากขึ้น รวมถึง Fund Flow ต่างชาติที่เป็นผู้ซื้อขายสูงสุดอันดับ 1 กลับมาซื้อหุ้นไทยมากขึ้น ฝ่ายวิจัยฯ จึงทำการคัดกรองหุ้นเด่นรับกระแสเลื่อนเก็บภาษีขายหุ้น ที่มีโอกาส Outperform ตลาด 2 ชุด ดังนี้1.หุ้นที่มีสภาพคล่องสูง (Turnover ตั้งแต่ต้นปี > 10%) และราคาย่อตัวลงมาจนน่าสะสม (Return ytd < 0) อย่าง JMT, JMART, GUNKUL, BANPU, SINGER, TIDLOR, CK, MTC, CPF, BAM, ONEE, COM7, IVL, CPALL, THANI, AAV, BGRIM, KBANK, SCGP, SJWD แนะนำ JMT, IVL, KBANK, SCGPหุ้นที่ต่างชาติซื้อสะสม (ytd) และราคาหุ้นปีนี้ยังปรับตัวขึ้นน้อย อย่าง CK, KCE, HMPRO, ADVANC, CBG, RS, KBANK, SINGER, BH, CHG, SPALI, TISCO แนะนำ ADVANC, HMPRO, KBANK, CBG, KCE ขณะที่เศรษฐกิจจีนที่มีแนวโน้มฟื้นตัวเด่น จากการกระตุ้นของภาครัฐฯ และการเปิดเมือง หนุนให้ประเทศไทยได้ประโยชน์ในมุมของมูลค่าการค้าที่อิงกับประเทศจีนมากสุด ทำให้มีโอกาสเห็นตัวเลขเศรษฐกิจของไทยฟื้นตัวเด่นในระยะถัดไปเช่นกันเอเซียพลัส จึงทำการคัดกรองหุ้นได้ประโยชน์จากเศรษฐกิจจีนฟื้นขึ้นเร็วกว่าคาด ได้ดังนี้ AOT, SJWD, ERW, CENTEL, MINT, NER, KCE, SMT, NOBLE, SIRI, ORI, SCC, SCGP, TOP, PTTGC, CBG, MTC, SAWADทั้งนี้ Valuation ตลาดหุ้นไทยที่ค่อนข้างตึง เอเซียพลัส ประเมินจุดเข้าสะสมสำคัญ คือ SET Index บริเวณ 1,610 จุด ส่วนกลยุทธ์เลือกหุ้นลงทุนช่วงนี้ต้องพิถีพิถันมากขึ้น หนึ่งในธีมน่าลงทุนคือ หุ้นเด่นรับเศรษฐกิจจีนฟื้นตัว (China Play) Top pick เลือก SCGP, NER, SAWAD!!อินเด็กซ์ 51"},
{"id": 122, "title": "เชียร์ \"กอล์ฟสาว\" ต่อเนื่อง+เริ่มแล้วศึก \"รถแข่ง\" F1", "highlight": "สัปดาห์ที่แล้ว “จ่าแฉ่ง” ชวนแฟนๆกีฬาไทยให้ส่งใจไปเชียร์นักกอล์ฟสาวไทยที่ได้รับเกียรติลงสนามแข่งขันในรายการ HONDA LPGA THAILAND รายการใหญ่รายการที่ 2 แห่งปีของกอล์ฟหญิงโลกที่มาแข่ง ณ สนามสยามคันทรีคลับ พัทยา", "content": "เกือบเข้าเป้าแล้วเชียว เพราะ 3 วันแรกสกอร์รวมของสาวไทยขึ้นนำที่ 1 และที่ 2 แบบมองเห็นความหวังแค่เอื้อมเมื่อ “น้องซิม” หรือ ณัฐกฤตา วงศ์ทวีลาภ วัย 20 ปี ดาวรุ่งดวงใหม่ไฟแรงขึ้นเป็นที่ 1 ตีได้ถึง-20 และ “น้องจีโน” อาฒยา ฐิติกุล ดาวรุ่งวัย 20 ปี คนเดิมตามมาเป็นที่ 2 อยู่ที่ -16 ทิ้งที่ 3 ที่ 4 และที่อื่นๆถึง 5 แต้ม 6 แต้มที่ไหนได้เข้าตำราที่เขาพูดกันว่า กีฬากอล์ฟเป็นกีฬาต้องพึ่งดวง พึ่งบุญ พึ่งวาสนามากกว่ากีฬาอื่นๆ--ถ้าดวงยังไม่มาวาสนายังไม่ส่งโอกาสจะเป็นแชมป์จะไม่เกิดขึ้นง่ายนักผลปรากฏว่าวันสุดท้าย ลิเลีย วู สาวสหรัฐฯที่เล่นมา 4-5 ปี ไม่เคยได้แชมป์สักแชมป์เดียว กลับตีได้แรงถึง -8 และน้องซิมขยับแค่นิดเดียว ส่วนน้องจีนแม้ขยับพอสมควรแต่ก็ยังไม่ทันส่งผลให้ ลิเลีย วู คว้าแชมป์ไปครองทำสกอร์รวมได้ -22 แซงทั้ง “น้องซิม” และ “น้องจีน” ไปซะงั้นแม้จะเข้าใจในสัจธรรมของกอล์ฟอย่างดียิ่ง แต่ “จ่าแฉ่ง” ก็รู้สึกใจหายอย่างสุดเสียดายเสียมิได้ต้องข่มใจอยู่พอสมควรกว่าจะปลอบใจตัวเองสำเร็จ และก็ถือโอกาสมาปลอบใจน้องทั้ง 2 ในวันนี้ด้วยสำหรับ “น้องซิม” ฉายา “ซิม 300” บัดนี้ถือว่าแจ้งเกิดแล้วเต็มตัว แถมอันดับโลกก็กระฉูดจาก 470 ขึ้นอันดับ 91 กระโดดบันได 379 ขั้นในพรวดเดียวสู้ๆต่อไปนะหลาน “ปู่แฉ่ง” ขอเอาใจช่วยเต็มที่ รวมทั้งน้องใหม่คนอื่นๆอย่าง จารวี บุญจันทร์, ชเนตตี วรรณแสน, อาภิชญา ยุบล ที่ร่วมแข่งในคราวนี้ ขอให้สู้ๆลุยต่อไปในรายการของ LPGA ที่รออยู่นะหลานเอ๊ย!สำหรับสัปดาห์นี้จะเป็นรายการที่ 3 ของ LPGA ซึ่งเป็นรายการใหญ่เช่นกัน “HSBC WOMEN’S WORLD CHAMPIONSHIP” ที่สิงคโปร์ นักกอล์ฟโด่งดังของโลกที่มาแข่งเมืองไทยต่างแห่กันไปแข่งต่อในขณะที่ของเราไปเฉพาะน้องๆชุดเก่ามือเก่า ไล่ตามอันดับโลกได้แก่ อาฒยา ฐิติกุล แพตตี้ ธวัชธนกิจ, โมรียา จุทานุกาล, เอรียา จุทานุกาล, ปาจรีย์ อนันต์นฤการ และ พรอนงค์ เพชรล้ำ แค่ 6 คนเท่านั้นเสียดายที่ “จ่าแฉ่ง” ต้องส่งต้นฉบับล่วงหน้า โดยที่การแข่งขันยังไม่จบ เพราะวันที่สองหรือวันศุกร์แข่งมาราวๆเที่ยงวันบ้านเรา ก็เกิดพายุฝน ต้องยุติการแข่งขันไปก่อนแม้ ณ ขณะบันทึกสาวไทยจะทำคะแนนไม่ค่อยดีนัก แต่การแข่งขันยังเหลืออีกหลายวันบรรดาลูกสาวแห่งชาตินักกอล์ฟของเราอาจจะฮึดกลับมาก็ได้ครับ อย่าเพิ่งท้อแท้ซะก่อนก็แล้วกันส่งท้ายสัปดาห์นี้ด้วยการบอกกล่าวถึงมิตรรักแฟนแข่งรถที่ชอบกีฬาเจ้าความเร็ว “รถแข่งสูตร 1” หรือ “ฟอร์มูล่าวัน” ฤดูกาลใหม่จะแข่งสนามแรกที่ บาห์เรน ในวันอาทิตย์ที่ 5 มี.ค. แล้วนะครับนักขับเก่าๆมากันครบครัน ขาด เซบาสเตียน เวทเทล ไปคนเดียว เพราะอายุเยอะแล้วแข่งมา 16 ปีแล้ว ขอแขวน “เท้า” ที่ใช้เหยียบคันเร่งเพียงเท่านี้ส่วนแชมป์ปีกลาย แมกซ์ เวสแทปเปน แห่งเรดบูลล์ จะมาป้องกันแชมป์แน่นอน คู่กับ เซอร์จิโอ เปเรซ เพื่อนร่วมเรดบูลล์คนเดิมแชมป์เก๋ากึก 7 สมัย อย่าง หลุยส์ แฮมิลตัน แห่งเมอร์เซเดส ก็ยังมาด้วย จะทวงแชมป์โลกคืนได้หรือไม่ โปรดติดตามก็แล้วกันปีนี้จะแข่งทั้งหมด 23 สนามมากกว่าปีกลาย 1 สนาม โดยสนามสุดท้ายจะเป็นสนามที่อาบูดาบี วันที่ 20 พฤศจิกายน ดังเคย อย่าลืมติดตามด้วยนะครับ.“จ่าแฉ่ง”"},
{"id": 123, "title": "คิกบ็อกซิ่ง (2)", "highlight": "สมาคมกีฬาคิกบ็อกซิ่งแห่งประเทศไทย มีการเปลี่ยนแปลงคณะกรรมการ หลังนายกสมาคมเดิม พล.อ.วิชญ์ เทพหัสดิน ณ อยุธยา และเลขาธิการเดิม ชนาสิน สิมะดำรงค์ ซึ่งปัจจุบันเป็นรอง ผจก.กองทุนพัฒนาการกีฬาแห่งชาติ ได้ลาออกจากตำแหน่ง ซึ่งมาปรากฏในการประชุมใหญ่สามัญประจำปี 2566 เมื่อวันที่ 31 ม.ค.2566 โดยเป็นการประชุมผ่านสื่ออิเล็กทรอนิกส์ โปรแกรม ZOOM และมีการบันทึกการประชุมอย่างเป็นทางการไว้", "content": "โดยที่ประชุมในวันนั้นได้มีการเลือกตั้งนายกสมาคมและเลขาธิการ ซึ่งก็มีผู้สมัครตำแหน่งละ 1 คน โดยที่ประชุมมีมติเป็นเอกฉันท์ให้ พล.อ.กู้เกียรติ ศรีนาคา เป็นนายกสมาคม และ น.ส.ปณิชตา ดีเหลือ เป็นเลขาธิการสมาคมไม่เท่านั้น ยังมีการบันทึกการประชุมไว้ว่า คณะกรรมการบริหารสมาคมทั้งหมด กล่าวต่อที่ประชุมว่า เมื่อมีนายกสมาคมคนใหม่ สมควรให้นายกสมาคมมีโอกาสแต่งตั้งทีมงานเข้ามาเป็นคณะกรรมการสมาคมด้วยตัวเอง คณะกรรมการสมาคมทั้งหมดจึงประสงค์จะลาออกจากตำแหน่ง แต่ด้วยข้อบังคับสมาคมที่กำหนดให้คณะกรรมการจะลาออกต้องยื่นหนังสือเป็นลายลักษณ์อักษรต่อคณะกรรมการและคณะกรรมการมีมติให้ลาออก ซึ่งถ้าต้องใช้กระบวนการดังกล่าวอาจทำให้ล่าช้า จึงเสนอที่ประชุมขอมติใช้ข้อบังคับสมาคม ข้อ 18.6.4 ที่ให้อำนาจที่ประชุมใหญ่สามารถลงมติด้วยคะแนนเสียงไม่น้อยกว่า 3 ใน 4 ของสมาชิกสามัญ ให้กรรมการสมาคมออกจากตำแหน่ง และที่ประชุมมีมติเป็นเอกฉันท์ให้กรรมการสมาคมออกจากตำแหน่งในครั้งนี้ เพียงเพื่อความรวดเร็ว ไม่ได้เกิดจากความบกพร่องหรือทำเรื่องเสื่อมเสียแต่อย่างใดโดยคณะกรรมการชุดใหม่ที่จะได้รับแต่งตั้งในอนาคต จะมีวาระอยู่เท่ากับวาระที่เหลืออยู่ของกรรมการที่ลาออกไป คือวันที่ 7 ธ.ค.2567นอกจากนี้ในการประชุมวันนั้น ที่ประชุมยังมีมติอนุมัติงบแสดงฐานะการเงิน ณ วันที่ 30 ก.ย. 2565 งบรายรับ-รายจ่าย สำหรับปีสิ้นสุดวันที่ 30 ก.ย. 2565 สมาคมมีรายรับ 8,003,690.64 บาท มีรายจ่าย 7,562,295.18 บาท มีรายรับสูงกว่ารายจ่ายสุทธิ 441,395.46 บาทนี่เป็นการอัปเดตสมาคมกีฬาคิกบ็อกซิ่งที่ปรากฏออกมาล่าสุดส่วนงบประมาณที่สมาคมกีฬาคิกบ็อกซิ่งฯ ได้รับการสนับสนุนจากกองทุนพัฒนาการกีฬาแห่งชาติ 3 รายการ มีโครงการ Sportainment ศึก KAT Exhibition Super Series ซึ่งเป็นการจัดการแข่งขันคิกบ็อกซิ่ง 3 รายการ โดยมีบัวขาว บัญชาเมฆ ประกบคู่กับนักกีฬาคิกบ็อกซิ่งต่างชาติ พบโคตะ มิอุระ 19 ส.ค.2565, พบโยชิฮิโระ ซาโตะ 28 ต.ค.2565และ พบโอเล็กซานเดอร์ เยฟิเมนโก 9 ธ.ค.2565งบประมาณทั้งสิ้น 22,997,300 บาท โดยบริษัทโกลเบิล สปอร์ต เวนเจอร์ส จำกัด เป็นผู้รับจ้างดำเนินการโครงการจัดการแข่งขันชิงชนะเลิศแห่งประเทศ ไทย 29-30 ต.ค.2565 งบประมาณทั้งสิ้น 10,000,000 บาท โดยบริษัท อินเตอร์เนชั่นแนล สปอร์ต โฮลดิ้ง จำกัด เป็นผู้รับจ้างดำเนินการและโครงการจัดการแข่งขันคิกบ็อกซิ่งระดับเอเชีย 10-18 ธ.ค.2565 งบประมาณดำเนินการ 25,500,000 บาทงบส่วนนี้ซึ่งยังไม่มีการระบุในงบของสมาคม คงจะเกิดขึ้นภายหลังการปิดบัญชี ส่วนต่อไปจะมีการบันทึกไว้อย่างไรหรือไม่ หรือเป็นสิทธิ์ของกองทุนที่สามารถจ่ายตรงให้กับบริษัทรับดำเนินการโดยไม่ผ่านสมาคม ก็ต้องดูรายละเอียดกันในอนาคตและรวมถึงบริษัทที่เข้ามาดำเนินการนั้น ผ่านกระบวนการอะไร ระเบียบเป็นเช่นไร กรรมการผู้มีอำนาจของบริษัทเหล่านั้นมีความเกี่ยวพันกับใครอย่างไร เป็นไปตามหลักปฏิบัติ หลักจริยธรรม ธรรมาภิบาล หรือไม่อย่างไร ก็ว่ากันไป!เอาเป็นว่า คิกบ็อกซิ่งวันนี้ มีการเปลี่ยนแปลง นายกสมาคมและเลขาธิการ รวมถึงกรรมการบริหารสมาคมเรียบร้อยแล้ว...“เบี้ยหงาย”"},
{"id": 121, "title": "สีลมเอจ ศูนย์การค้าแห่งใหม่ได้ฤกษ์เปิดตัว พร้อมตอบโจทย์ ไลฟ์สไตล์", "highlight": "เปิดแล้ว ปณต สิริวัฒนภักดี เปิด “สีลมเอจ” ศูนย์การค้าเติมเต็มความสมบูรณ์แบบให้สีลมตอบโจทย์การใช้ชีวิตสมบูรณ์แบบทุกไลฟ์สไตล์ โดยมี รศ.นพ.ฉันชาย สิทธิพันธุ์, อัญชนา บุญสุยา, ธนพล ศิริธนชัย และ ธีรนันท์ กรศรีทิพา มาร่วมงานด้วย ที่ถนนสีลม วันก่อน.", "content": "กระจกสะท้อนภาพ คำพูดสะท้อนวุฒิภาวะหนังสือพิมพ์ ไทยรัฐ ยักษ์ใหญ่สารพัดสี จำหน่ายมากที่สุดของประเทศ ฉบับประจำวันเสาร์ที่ 4 มีนาคม 2566 ขณะที่ พลภูมิ วิภัติภูมิประเทศ ส.ส.กทม. พรรคเพื่อไทย บอกอยากถามกลับว่า พล.อ.ประยุทธ์ เด่น และเก่งตรงไหน ที่มาเป็นนายกรัฐมนตรีได้ทุกวันนี้ก็เกิดจากการรัฐประหารมาหรือไม่ ผลงานตลอดระยะเวลา 8 ปี มีอะไร นอกจากประชาชนจนลง เห็นได้จากยอดคนลงทะเบียนบัตรสวัสดิการแห่งรัฐเพิ่มขึ้นทุกปี ประเทศเป็นหนี้จากการกู้เงิน พล.อ.ประยุทธ์ พูดถูกประเทศไม่ใช่ธุรกิจ แต่ประเทศควรได้รับการพัฒนาแบบภาคธุรกิจ ให้เจริญรุ่งเรือง มีเงิน มีสวัสดิการ ประชาชนกินดี อยู่ดี มีเงินใช้ และตรงกันข้ามประเทศก็ไม่ควรถูกผูกขาดและสืบทอดอำนาจจากผู้นำทหารที่ทำงานไม่เป็น จนประเทศขาดโอกาสในการพัฒนา ถ้าประเทศไทยมีนายกฯอย่าง พล.อ.ประยุทธ์ ได้ ใครๆก็สามารถเป็นนายกฯได้ทั้งนั้น \"ธนูเทพ\""},
{"id": 119, "title": "เสริมพลังวัยรุ่นวัยใสไม่ท้องก่อนวัย", "highlight": "ปัจจุบันพบว่าสังคมไทยประสบปัญหาการตั้งครรภ์โดยไม่พร้อมในกลุ่มวัยรุ่นวัยเรียน ในอัตราที่สูงขึ้น ทำให้เกิดสภาพสังคม “แม่เลี้ยงเดี่ยว” (Single Mom) ซึ่งจะเป็นห่วงโซ่ปัญหาทางสังคมตามมาอีกมากมาย", "content": "เพื่อเป็นการ “ตัดไฟตั้งแต่ต้นลม” สโมสรโรตารีชุมแพ ภาค 3340 โรตารีสากล โดยการนำของ นางพิศมัย ศิริธนชัย อดีตผู้ช่วยผู้ว่าการภาคฯ นางณัฐนันท์ มณีรอด นายกสโมสรโรตารีชุมแพ ร่วมนำสมาชิกร่วมกันจัดโครงการอบรมเสริมพลังสตรี “วัยรุ่นวัยใสไม่ท้องก่อนวัยอันควร” (Stop Teen Mom)มีนักเรียนชาย-หญิง ระดับมัธยมศึกษาตอนปลาย ม.4-ม.6 ร.ร.เทศบาล 1 อ.ชุมแพ จ.ขอนแก่น เข้าร่วม จำนวน 150 คน เมื่อวันที่ 23 ก.พ. ที่ผ่านมา ถือเป็นวันสถาปนาก่อตั้งองค์กรโรตารีสากลครบรอบ 118 ปีโดยมี นางละม่อม ไชยสิริ พยาบาลวิชาชีพชำนาญการพิเศษโรงพยาบาลชุมแพ เป็นหัวหน้าคณะวิทยากร มาให้ความรู้เกี่ยวกับเพศศึกษา ภาวะอนามัยเจริญพันธุ์ การป้องกันโรคติดต่อทางเพศสัมพันธ์ และที่สำคัญคือทำอย่างไรจึงจะไม่ “ตั้งครรภ์” ในภาวะที่ยังไม่พร้อม นางพิศมัย ศิริธนชัย ประธานโครงการฯ กล่าวว่า “โรตารี” เป็นองค์กรการกุศลสากล ไม่เพียงทำหน้าที่เกื้อกูลผู้ยากไร้แต่ยังมีส่วนช่วยแก้ไขปัญหาทางสังคม การรณรงค์ป้องกันการใช้ความรุนแรงต่อเด็กและสตรีหากเยาวชนหรือผู้อยู่ในวัยเรียนตั้งครรภ์โดยขาดความพร้อม ย่อมเกิดปัญหานานัปการเข้ามารุมเร้า จากปัญหาส่วนตัวกลายเป็นปัญหาครอบครัว และขยายไปสู่ปัญหาทางสังคมการอบรมครั้งนี้เชื่อว่าจะช่วยเสริมสร้างความภูมิใจให้กับวัยรุ่นหญิงในการรักนวลสงวนตัว มีทักษะในการปฏิเสธหรือหลีกเลี่ยงความเสี่ยงต่อการมีเพศสัมพันธ์ รู้จักสร้างเครือข่ายป้องกันการตั้งครรภ์ในรูปแบบเพื่อนช่วยเพื่อนความรู้ที่ได้จากการอบรม จะเป็นเกราะป้องกันไม่ให้เยาวชนประสบปัญหา “ตั้งครรภ์” ก่อนวัยอันควรได้ในอนาคตต่อไป.สมพงค์ เกียรติพนมแพ"},
{"id": 114, "title": "งานแม่บ้านตำรวจ", "highlight": "ร้าน “ปันรักษ์ คาเฟ่ (Punrak Cafe)” เป็นร้านกาแฟแห่งความภาคภูมิใจที่สมาคมแม่บ้านตำรวจเข้ามาสนับสนุนการสร้างรายได้จากเมล็ดกาแฟ ซึ่งเป็นผลผลิตของครูและนักเรียนโรงเรียนตำรวจตระเวนชายแดนเบญจมะ 1", "content": "ตาม “โครงการพัฒนาคุณภาพชีวิตครอบครัวตำรวจ” เปิดร้าน “ปันรักษ์คาเฟ่” แห่งแรกที่ บช.ตชด. สาขาที่ 2 “ปันรักษ์ คาเฟ่” บช.ก. สาขาที่ 3 สำนักงานตำรวจแห่งชาติ สาขาที่ 4 ตรวจคนเข้าเมือง จ.ภูเก็ตเสริมรายได้ครอบครัวตำรวจสมาคมแม่บ้านตำรวจนำรสชาติความหอมอร่อยจากดอยสามหมื่น มาแบ่งปันความสุขร่วมกันตามคอนเซปต์ From Village to a cupคุณสุมนา กิตติประภัสร์ นายกสมาคมแม่บ้านตำรวจ คุณจันทร์ทิพา หลักบุญ และ พล.ต.ต.หญิง วิรญา พรหมายน กรรมการบริหารสมาคม บุกขึ้นดอยเยี่ยมโรงเรียนตำรวจตระเวนชายแดนเวียงแหง บ้านสามหมื่น ต.เมืองแหง อ.เวียงแหง จ.เชียงใหม่ ชมการปลูกกาแฟคุณภาพมุ่งสร้างรายได้ให้ชุมชน และครอบครัวตำรวจ ต่อยอดขยายสาขาร้านปันรักษ์คาเฟ่หาแนวทางปรับเพิ่มผลผลิตและคุณภาพเมล็ดกาแฟ เตรียมขยายสาขา “ร้านปันรักษ์คาเฟ่” โดยมี พล.ต.ท.ปิยะ ต๊ะวิชัย ผบช.ภ.5 และ คุณพิยดา ต๊ะวิชัย ประธานชมรมแม่บ้านตำรวจภูธรภาค 5 บอกเล่าจุดเริ่มต้นปลูกกาแฟสายพันธุ์อาราบิก้า จนมาเปิดเป็นร้านกาแฟเล็กๆภายในโรงเรียน และฝึกฝนอาชีพให้กับนักเรียนให้มาเป็น “บาริสต้าน้อย” เพื่อให้มีรายได้เสริมและส่งเสริมวิชาชีพให้เด็กนักเรียนตำรวจตระเวนชายแดน แม่บ้านตำรวจนำมาต่อยอดคุณสุมนาเยี่ยมชมสวนกาแฟ เพื่อชมกระบวนการผลิตกาแฟตั้งแต่ขั้นตอนการปลูก การเก็บเมล็ดกาแฟ การคัดเมล็ด การสี การตาก จนถึงการคั่วกาแฟ และบด แบบครบวงจรเชิญผู้เชี่ยวชาญด้านธุรกิจกาแฟไปให้ความรู้และคำแนะนำที่เป็นประโยชน์ต่อการพัฒนากระบวนการผลิตมอบเงินสนับสนุนด้านการศึกษาและการกีฬาให้กับโรงเรียนมี พ.ต.อ.ผดุงเกียรติ ปัณฑรนนทกะ ผกก.ตชด.33 เป็นผู้รับมอบ พล.ต.ท.ปิยะ สนับสนุนสิ่งของที่จำเป็นให้กับโรงเรียนมอบเครื่องอุปโภคบริโภคและของใช้ที่จำเป็นให้กับ สภ.เวียงแหง เพื่อสร้างขวัญและกำลังใจให้ตำรวจโดย พ.ต.อ.ชาญชาย เพ็ญไชยา ผกก.สภ.เวียงแหง เป็นผู้รับมอบงานเบื้องหลังของทีมแม่บ้านตำรวจ. "},
{"id": 116, "title": "นวัตกรรม \"ลดความเครียด\" ที่ต้นเหตุ ศูนย์พัฒนาสมองบิงโก", "highlight": "ศูนย์พัฒนาสมองบิงโก (BINGO) เป็นศูนย์ที่มีเป้าหมายในการสร้างพลังและผลักดันให้คนไทยทั่วประเทศ ได้มีสุขภาพสมองที่เป็นเลิศ สู่ศักยภาพสูงสุดนำไปใช้ประโยชน์ได้จริงในชีวิตประจำวันในทุกๆด้าน", "content": "โปรแกรมเวิร์ก ช็อปที่ดำเนินการในช่วงที่ผ่านมาได้รับรองจากกระทรวงพัฒนาสังคมและความมั่นคงของมนุษย์ นอกจากจะสร้างความสุขที่เกิดได้ด้วยตนเองแล้วยังช่วยเพิ่มประสิทธิภาพการทำงาน คลายเครียด ช่วยให้หลับง่ายขึ้น ลดโอกาสการเกิดโรคร้ายต่างๆนายสุทธิ มโนกิจจรูญมั่น ผู้ก่อตั้งศูนย์พัฒนาสมอง BINGO อดีตนักธุรกิจและผู้บริหารระดับสูงจากบริษัทข้ามชาติระดับโลก กล่าวว่า หลังร่วมทำงานกับผู้เชี่ยวชาญหลายสาขาเพื่อออกแบบโปรแกรมพัฒนาสมองครั้งแรกของไทยและได้เปิดเวิร์กช็อปมา 4-5 ปี มีผู้บริหาร นักธุรกิจ นายแพทย์ นักกีฬา กลุ่มบุคคลทั่วไปหลากหลายอาชีพเข้ามาร่วมกิจกรรมจำนวนมากนับว่าประสบความสำเร็จในระดับหนึ่ง ทั้งนี้ จากสภาพปัจจุบันที่คนไทยป่วยเป็นโรคไม่ติดต่อเรื้อรังสูง เช่น โรคความดันสูง โรคเบาหวาน โรคหัวใจ มะเร็ง ซึ่ง 90% มาจากการสะสมความเครียดมาต่อเนื่อง ซึ่งในความเป็นจริงแล้วเราสามารถป้องกันที่ต้นเหตุได้คือการแก้ความเครียดด้วยตนเองได้ หากเราดูแลและฝึกฝนสมองของเราให้มีการทำงานอย่างสมดุลที่ผ่านมา ศูนย์พัฒนาสมอง BINGO ได้รับรางวัลชนะเลิศแผนธุรกิจนวัตกรรมเพื่อสังคม โดยสำนักงานนวัตกรรมแห่งชาติ (NIA) ในปี 2018 ขณะที่กำไรจากธุรกิจ 70% จะส่งต่อไปยังนักเรียนและกลุ่มผู้ด้อยโอกาส ที่ผ่านมาได้เข้าไปอบรมฝึกทักษะด้านสมองให้แก่เยาวชนในสถานพินิจบ้านปรานี และสนับสนุนองค์กรสาธารณะถึง 5 แห่งเป็นประจำล่าสุด ได้แนะนำนวัตกรรม BINGO “Happiness Space” เป็นพื้นที่สร้างสุขภาวะแห่งแรก ที่ช่วยคืนสมดุลและความสดชื่น ให้คลายเครียด เพิ่มสมาธิ หลับได้ลึกได้ด้วยตนเอง อย่างที่ไม่เคยเป็นมาก่อนนายสุทธิ กล่าวว่า ได้นำนวัตกรรมล่าสุดเพื่อความสุขและสุขภาพของทุกวัย เป็นสนามพลังงานแห่งแรกของไทยและในเอเชีย เป็นสปาพลังงานธรรมชาติที่นำเทคโนโลยีจากสหรัฐฯเข้ามาและตนได้เพิ่มเติมความถี่เข้าไปเสริมเพื่อให้เกิดความสมดุล บนพื้นฐานทุกคนมีความสุขได้โดยการสามารถกำจัดความเครียดได้ด้วยตนเอง มีสุขภาพที่ดีโดยไม่ต้องพึ่งพายาหรือเคมี“Happiness Space ที่ศูนย์ฯทำงานด้วย Bio-Photonic และ Resonance Frequency ระดับเดียวกับดีเอ็นเอ ปรับสมองเข้าสู่สมาธิอย่างเป็นธรรมชาติ หลังจากเปิดให้บริการมา ปรากฏว่ามีชาวต่างชาติชาวอิตาลีที่พำนักที่ประเทศอินเดียทราบข่าวไทยเปิดศูนย์แห่งแรกในเอเชีย ได้เดินทางมาใช้บริการเป็นรายแรกและบอกต่อเพื่อนๆเดินทางมาใช้บริการกัน สำหรับผู้สนใจลองศึกษาข้อมูลเพิ่มเติมที่ www.bingo4brain.com” นายสุทธิ กล่าวว่า สำหรับลูกค้าทั่วไปหลังจากเปิดให้บริการมา ได้มีกลุ่มคนที่เคยเข้าเวิร์กช็อปมาก่อนหน้าเข้ามาทดลองและเห็นผลว่าได้ผล หลังจากมาทดลองใช้บริการมีความรู้สึกปลอดโปร่ง ขจัดความเครียดออกไปได้ด้วยตนเอง เหมือนการป้องกันที่ต้นเหตุ ลดโอกาสการเกิดโรคร้ายต่างๆได้และได้ผลดีกับบางคนที่เป็นโรคซึมเศร้า อาการวิตกต่างๆ จะช่วยบำบัดปรับความสมดุลร่างกายได้พร้อมกับกล่าวทิ้งท้ายว่า ทุกวันนี้มีความสุขมาก เพราะได้เห็นผู้คนมีความสุขกัน เป็นประสบการณ์ทางเลือกที่หลายๆคนยังไม่รู้ว่ามีวิธีการแบบนี้ที่สามารถพิสูจน์ได้ด้วยตนเองได้ทุกเพศทุกวัย.วานิชหนุ่มwanich@thairath.co.th"},
{"id": 113, "title": "เจ้าหญิงสยามในเขมร", "highlight": "เคยอ่านเรื่อง “เจ้าหญิงสยามหนีคดี ไปเป็นพระราชเทวีกษัตริย์เขมร” ใน “รักในมุมลับแห่งสยาม”(สำนักสยามบันทึก พ.ศ.2554)แล้ว มีเสียงจิ้งจกทัก เรื่องพอดีๆ เป็นไง? เป็นตัวเร่งให้รีบอ่านใหม่", "content": "โรม บุนนาค ยกเรื่องที่ ม.ร.ว.คึกฤทธิ์ ปราโมช เขียนไว้ใน “โครงกระดูกในตู้” เปิดประเด็นว่าท่านเล่าว่า ท่านเคยวิ่งเล่นกับพระบาทสมเด็จพระพุทธเจ้าหลวง และสมเด็จพระเจ้าลูกเธอ และพระเจ้าลูกเธออื่นๆ เมื่อยังทรงพระเยาว์จนเป็นที่คุ้นเคย ผู้ที่ท่านป้าฉวีวาดเคยเล่นรังแกเสมอ ก็หาใช่ใครที่ไหนไม่คือพระบาทสมเด็จพระพุทธเจ้าหลวงนั่นเองครั้งหนึ่งพระบาทสมเด็จพระจอมเกล้า มีพระดำรัสใช้ให้ขึ้นไปหยิบของบนหอพระ ท่านป้าก็แอบไปนั่งอยู่ข้างทวาร พอเสด็จกลับลงมา ท่านก็ยื่นขาออกไปขัดพระชงฆ์ ก็ทรงล้มลง ตกมาจากอัฒจันทร์บนที่พระที่นั่งจนเป็นเหตุให้สมเด็จพระจอมเกล้ากริ้วว่าซุ่มซ่ามเซ่อซ่า แต่พระบาทสมเด็จพระพุทธเจ้าหลวง ก็ทรงนิ่งเสีย มิได้กราบบังคมทูลฟ้องว่า ใครเป็นต้นเหตุ แทนที่ท่านป้าฉวีวาด จะรำลึกถึงพระเดชพระคุณ ท่านกลับเห็นว่าท่านเก่งพอโตเป็นสาว ท่านหญิงฉวีวาดเป็นสตรีที่สวย ความคิดทันสมัย มีอารมณ์ฉุนเฉียวตามนิสัย คนที่รับรู้รสชาตินี้อย่างดี ก็คือ พระองค์เจ้าคัคนางยุคล (โอรส ร.4) ซึ่งหลงรักท่านหญิง ส่งเครื่องเพชรเครื่องทองมาเป็นของหมั้นท่านหญิงตอบรับ แต่ต่อมาทราบว่าฝ่ายชายมีหม่อมอยู่แล้ว คือหม่อมสุ่น ท่านก็ยื่นคำขาดให้เลิก หม่อมเจ้าคัคนางฯไม่สามารถจะทิ้งหม่อมสุ่นได้ แต่จะยกหม่อมเจ้าฉวีวาดเป็นเมียแต่ง พอได้ฟังตรงนี้ ท่านหญิงก็นำของหมั้นสาดออกไปทางหน้าต่าง การแต่งงานจึงเป็นอันเลิกล้มมีเรื่องกับคนวังหลวง ท่านหญิงก็ประชดไปมีสัมพันธ์กับฝ่ายวังหน้า แต่งงานกับพระองค์เจ้าเฉลิมลักษณวงศ์ โอรสในพระบาทสมเด็จพระปิ่นเกล้า และอนุชากรมพระราชวังบวรวิไชยชาญพ.ศ.2417 ร.5 ทรงปฏิรูปการเก็บภาษี กรมพระราชวังบวรมีรายได้ แผ่นดินถึง 1 ใน 3 มีทหาร 3 พันนาย มีข้าราชบริพารเป็นจำนวนมาก ทรงมีปฏิกิริยา เตรียมทหารและเรียกคนจากหัวเมืองเข้ามาวิกฤติภายใน ทำให้เกิดวิกฤติภายนอก กงสุลอังกฤษฝรั่งเศสฉวยโอกาสเสนอแบ่งสยามเป็น 3 ส่วน ตะวันออกแม่น้ำเจ้าพระยา ถวาย ร.4 ฝั่งตะวันตกเจ้าพระยาถึงแม่กลอง ให้สมเด็จเจ้าพระยาบรมมหาศรีสุริยวงศ์ปกครองจากแม่กลองไปถึงมลายู ให้กรมพระราชวังบวรวิไชยชาญปกครองในกระแสหวาดระแวงแคลงใจ เกิดเหตุไฟไหม้จากโรงแก๊สวังหลวงระเบิด กรมพระราชวังบวรวิไชยชาญ ทรงถูกบัตรสนเท่ห์ร้อนพระองค์ หนีจากพระราชวังไปพึ่งกงสุลอังกฤษท่านหญิงฉวีวาดก็ทรงร้อนพระองค์ด้วย ขนทรัพย์สินและคณะละครรำ ลงสำเภาชักใบหนีไปเมืองเขมรท่านหญิงหนีโทษกบฏไปได้ แต่กฎหมายยุคนั้น ให้เอาบิดามารดารับโทษแทน ม.ร.ว.ดวงใจ ปราโมช พระมารดาถูกคุมตัวไปเฆี่ยน จำคุก 1 ปี และถูกริบราชบาตรสมเด็จพระนโรดมพรหมบริรักษ์ พระเจ้าแผ่นดินเขมร เป็นพระสหายในวัยเยาว์กับ ร. 5 จึงทรงต้อนรับท่านหญิงอย่างดี ในฐานะเจ้านายไทย ทรงเสน่หาท่านหญิง สถาปนาเป็นพระราชเทวี มีพระราชโอรส 1 องค์โรม บุนนาค นำเรื่องว่า เมื่อท่านป้าฉวีวาดชราภาพมาก ก็กลับไทยเอาหลานคนหนึ่งไปเลี้ยงแต่การเลี้ยงหลานชื่อคึกฤทธิ์ก็ออกจะแปลกๆ ท่านบรรทมกลางวัน ปลุกหลานขึ้นมาเล่าเรื่องอะไรต่อมิอะไร ตอนกลางคืน ท่านเสวยข้าวเช้าหรือข้าวเย็นก็ไม่แน่ ตอนตีสองของเสวยก็แปลกๆ เช่น เปลือกส้มเขียวหวานจิ้มน้ำพริกใครอ่านเรื่องของเจ้าหญิงฉวีวาด แล้วอาจทักว่า “เกินจริง” ไม่รู้นะ ผมอ่านมากี่ครั้งๆ ก็ยังรู้สึกว่า “พอดีๆ” อ่านทีไรสนุกรื่นเริงบันเทิงเต็มที่ทุกที.กิเลน ประลองเชิง"},
{"id": 115, "title": "ตกอยู่ในความเสี่ยง", "highlight": "ทุกวันนี้การฉกชิงวิ่งราวมีอยู่ทั่วไป ไปไหน มาไหนก็ต้องระมัดระวังตน ของประดับมีค่ามักล่อตาโจรเสมอ แต่ถึงจะไม่ได้ใส่เพชรพลอยทองหยอง อุปกรณ์อิเล็กทรอนิกส์แบรนด์ดังราคาแพงก็เป็นที่หมายตาของเหล่ามิจฉาชีพเช่นกัน จะวางจะถือก็มองซ้ายมองขวา แลหน้าแลหลังกันให้ดี เผื่อโจรมันย่องมาฉกไปไม่ทันรู้ตัว", "content": "มหานครใหญ่นิวยอร์กในสหรัฐฯ ตำรวจก็ประกาศเตือนภัยประชาชนว่า ใครมี “หูฟัง” รุ่น “แอปเปิล แอร์พอด แม็กซ์” ผลิตภัณฑ์ของ “แอปเปิล” บริษัทด้านเทคโนโลยียักษ์ใหญ่ จงระวังไว้ให้ดี เพราะตอนนี้มีแก๊งโจรขี่มอเตอร์ไซค์ตระเวนขโมยหูฟังที่ดีไซน์สุดเก๋รุ่นนี้ ก่อเหตุต่อเนื่องมาตั้งแต่ปลายเดือน ม.ค.ทั่วเกาะแมนฮัตตัน เน้นช่วงบ่ายถึงดึก ตำรวจเล่าว่า โจร 4 คน จะขี่มอเตอร์ไซค์ 2 คัน ประกบเหยื่อจากด้านหลังและก็ดึงหูฟังออกจากศีรษะของเหยื่อ จากนั้นก็ซิ่งหนีไปอย่างรวดเร็ว ซึ่งโดนกันไปแล้ว 21 รายส่วนทำไมหูฟังรุ่นนี้ถึงตกเป็นเป้าโจรกรรม อาจเพราะกระชากดึงได้ง่ายกว่ารุ่นแอร์พอดส์ ที่มีขนาดเล็กและต้องใส่ไว้ในหู อีกทั้งราคาของ “แอปเปิล แอร์พอด แม็กซ์” ก็ไม่เบาเลย สนน อันละ 549 ดอลลาร์ หรือเกือบ 2 หมื่นบาท...แถมตอนนี้หัวขโมยก็ยังลอยนวลอยู่!! แมวสามสี"},
{"id": 112, "title": "คอนเสิร์ตฉลองครองราชย์", "highlight": "งานยิ่งใหญ่ที่สุดในปีนี้ หนีไม่พ้นพระราชพิธีบรมราชาภิเษกของสมเด็จพระราชาธิบดีชาร์ลส์ที่ 3 ประมุขแห่งสหราชอาณาจักร ในวันที่ 6 พ.ค. และต่อด้วยคอนเสิร์ตราชาภิเษก ที่พระราชวังวินด์เซอร์ในวันต่อมา ที่คาดกันว่าต้องมีแต่ศิลปินระดับ “บิ๊กเนม” ร่วมขึ้นเวทีฉลองการครองราชย์ของกษัตริย์องค์ใหม่อย่างเป็นทางการ", "content": "ทว่าไม่กี่วันที่ผ่านมาสื่ออังกฤษพร้อมใจ กระพือข่าวว่า ผู้จัดงานคอนเสิร์ตกำลังเร่ง สปีดทำงานแข่งกับเวลาอย่างดุเดือดเพื่อเฟ้นหา “ศิลปินดัง” มาขึ้นเวทีฉลองงานใหญ่แห่งปี หลังมีรายงานว่าโดน “ซุปตาร์” หลายรายตอบปฏิเสธกลับมา ไม่ว่าจะเป็นรุ่นใหญ่อย่างเซอร์เอลตัน จอห์น วัย 75 ปี, 5 สาวสไปซ์เกิลส์, ร็อบบี วิลเลียมส์ รวมทั้งศิลปินรุ่นใหม่อย่างเอ็ด ชีแรน, แฮร์รี สไตลส์, และอเดล ศิลปินสาวชื่อดังวัย 34 ปีสื่ออังกฤษยังเผยต่อด้วยว่า ขณะนี้เอลตัน จอห์นกำลังออกทัวร์ “Elton John Farewell Yellow Brick Road : The Final Tour” คอนเสิร์ตอำลาของนักดนตรีอัจฉริยะรายนี้และมีคิวการแสดงอยู่ในเยอรมนีในช่วงเวลาดังกล่าว เช่นเดียวกับซุปเปอร์สตาร์รุ่นน้องอย่างเอ็ด ชีแรน ที่มีกำหนดแสดงคอนเสิร์ตที่รัฐเท็กซัสของสหรัฐในวันที่ 6 พ.ค. ทำให้มีเวลาไม่ถึง 24 ชั่วโมง ในการเดินทางกลับมาอังกฤษ เช่นเดียวกับแฮร์รี สไตลส์ ที่ติดทัวร์คอนเสิร์ตรอบโลก อย่างไรก็ดียังไม่แน่ชัดว่าทำไมสไปซ์เกิลส์ถึงปฏิเสธ ทั้งที่เคยมีรายงานว่าสมาชิกของวงกระตือรือร้น อยากเป็นส่วนหนึ่งของประวัติ ศาสตร์ หลังเคยรวมตัวแสดงในพิธีปิดกีฬาโอลิมปิกฤดูร้อนที่กรุงลอนดอน เมื่อปี 2555 มาแล้ว สื่อวิเคราะห์ว่าอาจเพราะไม่สามารถโน้มน้าวให้วิกตอเรีย เบกเคม ให้หวนจับไมค์ ขึ้นเวทีอีกครั้งกระนั้นก็ใช่ว่าจะสิ้นไร้ไม้ตอกในเมื่ออังกฤษเป็นดินแดนแห่งเสียงเพลง ผลิตนักร้องนักดนตรีชื่อดังที่ประสบความสำเร็จทั่วโลกมากมาย มีรายงานว่า “เทค แดต” วงป๊อปดัง สัญชาติอังกฤษแท้ที่มักขึ้นเวทีในงานสำคัญของราชวงศ์มาแล้วนับไม่ถ้วน อาจช่วยกอบกู้สถานการณ์ ก่อนหน้านี้แกรี บาร์โลว์ สมาชิกคนสำคัญของวงเคยแต่งเพลง “ซิง” (Sing) เฉลิมฉลองความยิ่งใหญ่ในวาระสมเด็จพระราชินีนาถเอลิซาเบธที่ 2 ครองราชย์ครบ 60 ปี เมื่อปี 2555 มาแล้ว แต่ก็มีรายงานว่า ไคลี มิโนก ป๊อปปริ๊นเซสจากออสเตรเลีย และ ไลโอเนล ริชชี ศิลปินดังระดับตำนานจากสหรัฐฯ ตอบรับแล้ว คาดว่าจะมีการประกาศยืนยันในอีกไม่นานนี้ ยังมีเวลาเหลือให้ช่วยลุ้นอีกนาน.อมรดา พงศ์อุทัย"},
{"id": 108, "title": "ไปดูจีนช่วยชาวนาพ้นความยากจน", "highlight": "ประเทศจีนยุค ประธานาธิบดีสี จิ้นผิง เพิ่งประกาศผลสำเร็จในการนำชนบทจีนหลุดพ้นจากความยากจน นำชาวนาจีนหลุดพ้นจากความยากจน ในขณะที่ รัฐบาล พล.อ.ประยุทธ์ จันทร์โอชา เพิ่งประกาศตัวเลขคนจนชุดใหม่ มีคนจนเพิ่มขึ้นเป็น 14.59 ล้านคนคิดเป็น 22.44% ของประชากรประเทศ และยังมีคนจนที่รอการพิสูจน์อีก 5 ล้านคน", "content": "วันเสาร์สบายๆวันนี้ผมจะพาท่านผู้อ่านไปดู วิธีแก้จน ของ ประธานาธิบดีสี จิ้นผิง ผู้นำจีน ช่วยให้เกษตรกรจีนหลุดพ้นจากความยากจนได้อย่างไร จนไม่มีคนจนเหลืออยู่เลยวันแห่งความรัก 14 กุมภาพันธ์ที่ผ่านมา สำนักข่าวซินหัวจีน รายงานว่า นายอู๋หงเย่า รอง ผอ.สำนักงานกลุ่มผู้นำชนบทส่วนกลางได้แถลงถึง ความสำเร็จในการช่วยเหลือชาวนาจีนให้หลุดพ้นจากความยากจน สิ้นปี 2022 เกษตรกรจีนมีรายได้ที่ใช้จ่ายได้จริงต่อคนต่อปีเพิ่มขึ้นเป็น 20,133 หยวน กว่า 100,000 บาท (เป็นรายได้ที่เป็นตัวเงินจริง ใช้จ่ายได้จริง ไม่ใช่ตัวเงินที่เป็นรายได้แฝง เช่น ขึ้นรถเมล์ฟรี ลดค่านํ้า ค่าไฟ แบบบัตรคนจน) ถือเป็นครั้งแรกที่รายได้เกษตรกรจีนสูงเกินเป้าหมาย 20,000 หยวนต่อคนต่อปี ทำให้เกษตรกรจีนหลุดพ้นจากความยากจน รัฐบาลจีนได้เผยแพร่ เอกสารกลางหมายเลข 1 ประจำปี 2023 เมื่อวันที่ 13 กุมภาพันธ์ ระบุถึง 9 พันธกิจในการส่งเสริมการฟื้นฟูชนบทอย่างรอบด้านในปีนี้ โดยเน้นยํ้าถึง พันธกิจที่จำเป็นต่อการขยายช่องทางการเพิ่มรายได้ และ ช่วยส่งเสริมความสามารถของเกษตรกรเพื่อรักษาความมั่งคั่งเอาไว้ โดยทางการจีนได้ สร้างงานเพิ่มเติมแก่ประชาชนที่หลุดพ้นจากความยากจน ควบคู่กับ การพัฒนาอุตสาหกรรมที่มีลักษณะเฉพาะที่ในพื้นที่ชนบท เพื่อเพิ่มรายได้แก่ประชากรกลุ่มนี้ผมขอเล่าถึง วิธีการสร้างงานเพิ่มรายได้ให้กับเกษตรกร ควบคู่ไปกับ การพัฒนาอุตสาหกรรมในชนบท ของจีนให้ฟังเป็นตัวอย่าง เผื่อจะมีพรรคไหนเอาไปทำเป็นนโยบาย ฟังแล้วไม่มีอะไรยากเลย ขอเพียงผู้นำประเทศมีความจริงใจต่อเกษตรกรในชนบท “เข้าใจ เข้าถึง และพัฒนา” ตามหลักการที่ ในหลวงรัชกาลที่ 9 ทรงพระราชทานไว้ เช่น ฟาร์มเลี้ยงปลาที่เมืองเวินโจว มณฑลเจ้อเจียง รัฐบาลจีนไปลงทุนสร้างโรงไฟฟ้าพลังแสงอาทิตย์ติดตั้งแผงโซลาร์เซลล์อยู่เหนือฟาร์มเลี้ยงปลา ครอบคลุมพื้นที่ฟาร์ม 4.7 ตร.กม. เปลี่ยนพื้นที่เหนือฟาร์มเลี้ยงปลาเป็นสถานีผลิตไฟฟ้าขนาด 550 เมกะวัตต์ แล้วส่งไฟฟ้าเข้าโครงข่ายไฟฟ้าท้องถิ่น เพียงพอต่อการใช้ไฟของคนในท้องถิ่นถึง 130,000 ครัวเรือน และยังช่วยลดการปล่อยก๊าซคาร์บอนไดออกไซด์ลดโลกร้อนได้ 648,000 ตันต่อปีพื้นที่เหนือบ่อเลี้ยงปลาสูงขึ้นไปคืออากาศที่ว่างเปล่า แค่เอาโซลาร์เซลล์ไปติดตั้ง ก็ผลิตไฟฟ้าได้ถึง 550 เมกะวัตต์ นายหวังไห่หรง ผู้จัดการ โครงการผสมผสานการประมงและโรงไฟฟ้าพลังแสงอาทิตย์เวินโจว เปิดเผยว่า แผงโซลาร์เซลล์จะช่วยควบคุมอุณหภูมิของนํ้าและปริมาณออกซิเจนในพื้นผิวนํ้า ทำให้เหมาะกับการเพาะเลี้ยงสัตว์นํ้าในนํ้าทะเล ปีหน้าจะเปิดสถานีไฟฟ้าพลังแสงอาทิตย์ในพื้นที่ราบลุ่มใกล้ฝั่งทะเลอีกแห่งผู้นำไทยเคยคิดโครงการต่อยอดที่เป็นประโยชน์ต่อเกษตรกรแบบนี้บ้างไหม?สิ่งที่รัฐบาลทำมาตลอด 4 ปีคือ ผลาญเงินภาษีประชาชน ด้วยการ “ประกันราคาพืชผล แจกเงินเกษตรกร แจกเงินคนจน” ซึ่ง ไม่ใช่หนทางที่จะช่วยให้เกษตรกรหลุดพ้นจากความยากจนได้ แต่กลับทำให้เกษตรกรและคนจนจนดักดานต่อไปรศ.ดร.นิพนธ์ พัวพงศกร นักวิชาการเกียรติคุณ สถาบันวิจัยทีดีอาร์ไอ ระบุว่า “เงินอุดหนุนแบบไม่มีเงื่อนไข ทำลายแรงจูงใจของเกษตรกร ทั้งในแง่การใช้เทคโนโลยีในการผลิต และการปรับตัวรับมือกับการเปลี่ยนแปลงต่างๆ” 4 ปี รัฐบาล พล.อ.ประยุทธ์ ใช้เงินประกันราคาสินค้าเกษตรไปแล้วกว่า 357,000 ล้านบาท เกษตรกรกลับยากจนยิ่งกว่าเดิม หนี้สินเพิ่มขึ้น มีแต่พ่อค้าและนักการเมืองที่รวยขึ้น คนจนกลับเพิ่มขึ้นทุกปี.“ลม เปลี่ยนทิศ”"},
{"id": 104, "title": "เงินแจกหรือสวัสดิการ", "highlight": "เกิดวิวาทะกันว่าเงินต่างๆที่พรรคการเมืองแย่งกันสัญญาจะเพิ่มให้ประชาชน เป็นเงินลดแลกแจกแถมตามนโยบายประชานิยม เป็นอะไรกันแน่ พล.อ.ประยุทธ์ จันทร์โอชา นายกรัฐมนตรี และประธานคณะกรรมการยุทธศาสตร์ฯ พรรครวมไทยสร้างชาติ (รทสช.) เถียงว่าไม่ใช่เงินแจก เป็นสวัสดิการรัฐ", "content": "โดยปกติประเทศที่ถือว่าเป็น “รัฐสวัสดิการ” มีเงินสวัสดิการสำหรับประชาชน เช่น กลุ่มประเทศในสแกนดิเนเวีย นอร์เวย์ สวีเดน เดนมาร์ก และฟินแลนด์ จะเริ่มต้นด้วยการให้ประชาชนมีเงินออมในขณะที่ทำงาน และมีระบบภาษีก้าวหน้า เก็บภาษีจากผู้มั่งคั่งในอัตราสูง เพื่อเป็นสวัสดิการแต่ระบบภาษีของประเทศไทยยังล้าหลัง และรายได้จากภาษีส่วนใหญ่ได้จากภาษีมูลค่าเพิ่ม เก็บจากการใช้จ่าย ซื้อสินค้าอุปโภคบริโภคของประชาชน ไม่ว่าจะเป็นยาจกหรือเศรษฐี ในอัตราเท่ากันคือ 7% รัฐบาลปัจจุบันถูกโจมตี “อุ้มเจ้าสัว” ไม่มีเงินรัฐสวัสดิการอย่างเพียงพอ อาจต้องกู้เงินมาแจกสองพรรคพี่น้อง 2 ป. เคยอยู่พรรค พลังประชารัฐ (พปชร.) ด้วยกันมา ขณะนี้แยกทางกันเดิน ซ้ำยังแย่งสัญญาจะเพิ่มการแจก พปชร. ประกาศเพิ่มเงินผู้ถือบัตรคนจนจากเดือนละ 200–300บาท เป็น 700 รทสช.เกทับเป็นเดือนละ1,000 บาท และแย่งกันขึ้นเบี้ยยังชีพผู้สูงอายุด้วยทั้งสองพรรคต่างยืนยัน ไม่ใช่เงินซื้อเสียงเลือกตั้ง แต่เป็นสวัสดิการรัฐ มอบให้แก่ประชาชน แต่น่าสงสัย ทำไมถึงเพิ่งจะมาคิดได้ในช่วงหาเสียงเลือกตั้ง กว่า 8 ปีที่ครองอำนาจ ทำไมไม่เพิ่มสวัสดิการให้ประชาชน ทำไมจึงไม่คิดที่จะปรับปรุงให้เป็นสวัสดิการที่แท้จริง เหมือนรัฐสวัสดิการที่แท้ เห็นได้ชัดว่าการหาเสียงเลือกตั้งครั้งนี้ พรรคส่วนใหญ่ต่างสัญญาจะดำเนินนโยบายประชานิยม ส่วนใหญ่ไม่บอกว่าจะเอาเงิน แต่ยังเคราะห์ดีที่มีอย่างน้อย 1 พรรค คือพรรคชาติพัฒนากล้า ประกาศจะหาเงินเข้าประเทศให้ได้ถึง 5 ล้านล้านบาท เป็นคำสัญญาของนายสุวัจน์ ลิปตพัลลภ ประธานพรรคพรรคชาติพัฒนากล้าสัญญา จะหาเงินเข้าประเทศ จากเศรษฐกิจ 12 เรื่อง เช่น เศรษฐกิจสีเหลืองจากซอฟต์เพาเวอร์ เช่น กีฬา ดนตรี เศรษฐกิจสีเขียวจากรถยนต์ไฟฟ้า เศรษฐกิจสีเทาให้ถูกกฎหมาย เช่น ชีวิตกลางคืนและหวย เศรษฐกิจสีขาว เช่น การท่องเที่ยว แต่จะทำได้และทำต่อหรือไม่."},
{"id": 101, "title": "รวมพิกัด \"สถานที่ซ้อมวิ่ง\" ในกรุงเทพฯ และต่างจังหวัด (2)", "highlight": "วิ่งรอบโลกปั่นทั่วไทย เมื่อวาน เนื้อที่หมดพอดี วันนี้ มาว่ากันต่อ กับ รวมพิกัด “สถานที่ซ้อมวิ่ง” ในกรุงเทพฯ และต่างจังหวัด ซึ่งเพจเฟซบุ๊ก วิ่งไหนกัน ปั่นไหนดี ที่อ้างอิงมาจากเพจเฟซบุ๊ก 42.195 K Club...เราจะไปมาราธอนด้วยกัน บอกเอาไว้", "content": "สนามในกรุงเทพฯ ยังมี สนามเจริญสุขมงคลจิตร ลู่ปั่นรอบสนามบินสุวรรณภูมิ ลู่วิ่งลาดยางสีแดงขนานกับลู่ปั่นจักรยานสีฟ้า ระยะทางวิ่งรอบละ 5 กม. มีที่จอดรถเยอะ มีห้องน้ำ มีร้านขายน้ำและขนม สวนวารีภิรมย์ แถวหนองจอก มีระยะทางการวิ่ง 2 ระยะ รอบเล็ก 2 กม. และรอบใหญ่ 4 กม. สวนสาธารณะเฉลิมพระเกียรติ 7 รอบ (สวน 9 เนิน) อยู่แถวบางบอน ระยะทาง 1 รอบประมาณ 3 กม. มีที่จอดรถ, สวนสุขภาพคลองลัดโพธิ์ ระยะทางหนึ่งรอบคือ 5 กม. สวนสาธารณะเฉลิมพระเกียรติ 6 รอบ (สวนใต้สะพานแขวนพระราม 3) เป็นสวนขนาดเล็กติดแม่น้ำเจ้าพระยา เป็นทางลาดยาง ระยะทาง 850 เมตร, สถานีแอร์พอร์ตลิงก์มักกะสัน อยู่ติดกับสถานีรถไฟฟ้าแอร์พอร์ตลิงก์มักกะสันและสถานีรถไฟฟ้าใต้ดิน MRT สถานีเพชรบุรี มีที่จอดรถ เส้นทางค่อนข้างเปลี่ยว ระยะทางรอบละ 2 กม. สวนสะพานพระราม 8 เป็นเส้นทางวิ่งริมแม่น้ำเจ้าพระยา วิ่งรับลมชมวิวได้สบายๆ ระยะทางวิ่ง 800-900 เมตร มีที่จอดรถ และมีอาหารขายสวนบางแคภิรมย์ ถนนบางบอน 3 ระยะทางหนึ่งรอบ เกือบ 1 กม. และมีลู่สำหรับปั่นจักรยาน นอร์ธ ปาร์ค แถวหลักสี่ ระยะทางรอบละ 5 กม. และมีเนินซึมให้ซ้อมด้วยส่วนสถานที่วิ่งปริมณฑล สวนสมเด็จพระศรีนครินทร์ (เมืองทองธานี) ลู่ฟ้าเมืองนนท์ บางบัวทอง ราชพฤกษ์ (นนทบุรี) ศูนย์ราชการนนทบุรี (นนทบุรี) ศาลากลางนนท์ (นนทบุรี) Sky Running อาคาร B ศูนย์ราชการฯ แจ้งวัฒนะ (นนทบุรี) สวนพุทธมณฑล (นครปฐม) ร.ร.นายร้อยตำรวจสามพราน (นครปฐม) สวนหินพุหางนาค (สุพรรณบุรี) อนุสรณ์สถานแห่งความจงรักษ์ภักดี (อยุธยา) สวนสุขภาพดอนหัวฬ่อ อมตะนคร (ชลบุรี) รอบอ่างเก็บน้ำมาบประชัน นาเกลือ พัทยา (ชลบุรี) รอบอ่างบางพระ ศรีราชา (ชลบุรี) สวนน้ำบุ่งตาหลัว (นครราชสีมา) รอบมหาวิทยาลัยเทคโนโลยีสุรนารี (นครราชสีมา) คู่ขนานถนนรอบสนามบินเชียงราย (เชียงราย)ฟ้าคำรามsocialfox@hotmail.com "},
{"id": 103, "title": "ชนวนเกิดแผ่นดินไหว กางแผนจุดเสี่ยงในไทย", "highlight": "แผ่นดินไหวที่เกิดขึ้น “ในตุรกีติดพรมแดนกับซีเรียขนาด 7.8” แรงสั่น 2 นาที เขย่าอาคารบ้านเรือนพังพินาศเสียหายราบเป็นหน้ากลอง “มีผู้เสียชีวิต 5 หมื่นราย” ประชาชนไร้ที่อยู่อาศัยหลายแสนคน", "content": "โศกนาฏกรรมครั้งใหญ่นี้ “กำลังส่งสัญญาณสะกิดเตือนให้ประเทศไทย” ต้องหันมาตระหนักถึง “รอยเลื่อนมีพลัง 16 รอยเลื่อน” ที่อาจเกิดแผ่นดินไหวระดับรุนแรงขึ้นได้ตลอดแล้วรอยเลื่อนใกล้ “กรุงเทพฯ อันเป็นเมืองหลวง” อยู่ใน จ.กาญจนบุรี มีระยะห่าง 200-250 กม. สามารถส่งผลกระทบก่อให้อาคารบ้านเรือนเสียหายรุนแรงได้เพราะด้วย “กรุงเทพฯ” เป็นพื้นที่ดินอ่อนตอบสนองรับรู้แรงสะเทือนระยะไกลสามารถขยายความรุนแรงของแผ่นดินไหวได้ดีเช่นนี้ “กรุงเทพมหานคร” จึงได้จัดเสวนาวิชาการในหัวข้อ “แผ่นดินไหวตุรกี กทม.พร้อมแค่ไหน” โดยมี รศ.ดร.สุทธิศักดิ์ ศรลัมพ์ ภาควิชาวิศวกรรมโยธา คณะวิศวกรรมศาสตร์ ม.เกษตรศาสตร์ บอกว่า กรณีการเกิดแผ่นดินไหวขนาดใหญ่รุนแรงอย่าง “ญี่ปุ่น หรือตุรกี” ที่เป็นประเทศตั้งอยู่ตำแหน่งแนวรอยต่อแผ่นเปลือกโลก “เป็นจุดอันตราย” เพราะมีการเคลื่อนตัวขยับเขยื้อนมาเป็นล้านปี “แล้วจะเป็นแบบนี้ไปหลายชั่วอายุคน” ทำให้จุดรอยต่อชนมุดเข้าหากัน หรือเลื่อนตัวผ่านเฉียดกันเกิดแผ่นดินไหวรุนแรงขึ้นทว่าในส่วน “ตุรกี” ตั้งอยู่บริเวณรอยต่อของแผ่นเปลือกโลก “Eurasian plate” เป็นพื้นที่ขนาดใหญ่รวมกันของยุโรปและเอเชีย แล้วด้านล่างเป็นแผ่นเปลือกโลก “ทวีปแอฟริกา” โดยมี “Anatolian plate” คอยคั่นกลาง อันเป็นจุดที่ตั้งของตุรกี “ก่อนเกิดการเลื่อนกันของเปลือกโลก” ทำให้เกิดแผ่นดินไหวขนาด 7.8แต่ว่ารอยเลื่อน Anatolian plate นี้ “นักวิชาการ” เคยประเมินมีโอกาสเกิดแผ่นดินไหวระดับ 8 ได้ ในเรื่องมีความน่าสนใจว่า “เมื่อรู้จะเกิด แผ่นดินไหวระดับ 8” ประเทศตุรกีออกกฎหมายหรือโค้ดรหัสมาตรฐานการออกแบบอาคารรองรับระดับนั้นหรือไม่ ปรากฏว่าไม่มีการออกแบบโค้ด สอดคล้องรับกับแผ่นดินไหวในพื้นที่เลยด้วยซ้ำทำให้ “มีคำถามว่าประเทศไทยมีโอกาสเกิดขึ้นอย่างตุรกีได้หรือไม่...?” ถ้าย้อนดูจุดที่ตั้งบ้านเราไม่ได้อยู่แนวรอยต่อแผ่นเปลือกโลกโดยตรงเพียงแต่อยู่ ใกล้แนวรอยต่อในเขตอันดามัน และรอยเลื่อนสกายในเมียนมา ในส่วนประเทศไทย ตามที่กรมทรัพยากรธรณีเคยสำรวจพบรอยเลื่อนมีพลังอยู่ 16 รอยเลื่อนถ้ามองเฉพาะ “กรุงเทพฯ” กำลังเผชิญกับรอยเลื่อนมีพลังใกล้สุดคือ “พื้นที่ จ.กาญจนบุรี” มีทั้งรอยเลื่อนเจดีย์สามองค์ และรอยเลื่อนไกลออกไป ในเขตภาคเหนือแล้วด้วยปัญหา “กรุงเทพฯเป็นพื้นที่ดินอ่อน” ทำให้การรับรู้ ถึงแรงสั่นสะเทือน หรือขยายสัญญาณบางอย่างให้อาคารบางประเภทอย่างอาคารสูงตอบสนองมากกว่าปกติโดยเฉพาะแผ่นดินไหวจาก “รอยเลื่อนใน จ.กาญจนบุรี ที่มีระยะห่าง 200–250 กม.” สามารถสร้างความรุนแรงให้กรุงเทพฯ ได้ เช่นเดียวกับรอยเลื่อนอยู่ไกลออกไปมีโอกาสทำให้อาคารสูงรับรู้ หรืออาจสร้างความเสียหายได้เหมือนกัน เพราะอดีตเคยเกิดแผ่นดินไหวในลาวขนาด 6.8 ทำให้อาคารสูง เสียหายแต่ไม่เป็นข่าวเท่านั้นเองและมีคำถามต่อว่า “รอยเลื่อนมีพลังในไทยเคยมีการวิจัยหรือไม่...?” ตามข้อมูลกรมทรัพยากรธรณีเคยมีการศึกษาว่า “รอยเลื่อนแต่ละแห่งมีโอกาสเกิดได้ขนาด 6–7” ตัวเลขที่เป็นไปได้แน่ๆ คือ “ขนาด 6 ที่เกิดแผ่นดินไหวใน จ.เชียงราย” นั่น แปลว่ายังไม่มีการศึกษาใดพบรอยเลื่อนในไทยมีโอกาส เกิดแผ่นดินไหวระดับ 8 แต่สิ่งที่มีการสำรวจมานั้นครอบคลุมทั้งหมดแล้วหรือยัง...? เพราะรอยเลื่อนขนาดใหญ่น่าจะมีข้อมูลในระดับหนึ่งแล้วส่วนรอยเลื่อนตัวเล็กๆที่อาจจะมีพลังแอ็กทีฟจำเป็นต้องมีการสำรวจต่อไปด้วยเช่นกันประการต่อมา “หากเกิดแผ่นดินไหวใน จ.กาญจนบุรี จะกระทบกรุงเทพฯอย่างไร” มีข้อสังเกตการเกิดแผ่นดินไหว “จุดศูนย์กลาง” มักมีความรุนแรงรัศมีหนึ่งจากเส้นโค้ง (curve) ช่วงอยู่ใกล้ๆความเร่งจะสูง 10-40 แล้วจะลดลง แต่หากเกิดแผ่นดินไหวระดับ 7 ใน จ.กาญจนบุรี จังหวัดใกล้เคียงรัศมี 30-50 กม. จะได้รับความรุนแรงมากถัดมาในส่วน “กรุงเทพฯระยะห่าง 250 กม. ความแรงย่อมจะลดลง” ส่วนกรณีเป็นพื้นที่ดินอ่อนอันจะส่งผลให้เกิดการขยายความแรงนั้น “ต้องขึ้นอยู่กับความเร่งถูกส่งมาในระดับใด” แต่มีอีกปัจจัยหนึ่งคือ “จังหวะการสั่นคลื่น” อันเป็นตัวแปรให้อาคารสูงตอบสนองความสั่นแรงได้ แม้ว่าจะเกิดแผ่นดินไหวระยะไกลก็ตามดังนั้น องค์ความรู้ทางด้านแผ่นดินไหวนำมาปรับต่อโค้ดก่อสร้างอาคารให้ทันต่อสถานการณ์ย่อมมีความจำเป็น ศ.นคร ภู่วโรดม ภาควิชาวิศวกรรมโยธา คณะวิศวกรรมศาสตร์ ม.ธรรมศาสตร์ บอกว่า ในแง่แผ่นดินไหวนำไปสู่ความรุนแรงมีปัจจัย 2 ส่วน คือ ส่วนแรก... “อาคารที่ตั้งอยู่บนดิน” มักจะโยกลักษณะเฉพาะ ส่วนที่สอง...“ลักษณะดิน ในพื้นที่” อย่างกรุงเทพฯ ที่เป็นดินอ่อนอันจะส่งผลกระทบต่ออาคารแตกต่างกัน ยกตัวอย่างอาคาร 3 หลัง แบ่งเป็นอาคารสูง อาคารระดับกลาง และอาคารเตี้ยถ้าเกิดแผ่นดินไหวอาคารสูงจะโยกช้าๆ อาคารเตี้ยจะโยกเร็วๆ สะท้อนให้เห็นการตอบสนองของการรับคลื่นแตกต่างกันภาษาวิศวะเรียกว่า “การสั่นพ้อง” ดังนั้นกรณี “กรุงเทพฯ” ต้องมีข้อมูลเหล่านี้มาสนับสนุนด้วย เพื่อให้เกิดการสร้างมาตรฐานรองรับปัญหาโดยเฉพาะ ตัวอย่างแผ่นดินไหวที่เคยเกิดขึ้นส่งผลมาถึง “กรุงเทพฯ”เช่นในปี 2557 จุดศูนย์กลางแผ่นดินไหวอยู่ใน อ.แม่ลาว จ.เชียงราย แรงสั่นสะเทือนส่งมาถึงกรุงเทพฯ และ จ.สุรินทร์ อันมีระยะห่างจาก อ.แม่ลาว 700 กม.เท่ากัน แต่ลักษณะพื้นที่ต่างกันโดยกรุงเทพฯตั้งอยู่บนดินอ่อน และ จ.สุรินทร์ ตั้งอยู่บนดินแข็ง ทำให้คลื่นวัดได้ต่างกัน 2-3 เท่า เพราะดินอ่อนของกรุงเทพฯ ขยายคลื่นแผ่นดินไหวย้ำในแง่ “อาคารตอบสนองกับแผ่นดินไหว” สามารถวัดอาคารในกรุงเทพฯ มีความรุนแรงมากกว่าที่ จ.สุรินทร์ 5-6 เท่านั้น ก็เป็นผลจากกำลังขยายของดินอ่อน ในกรุงเทพฯ เรื่องนี้ “นักวิชาการไทยเรียนรู้เหตุการณ์แผ่นดินไหวมาหลายปี” ทำให้มีมาตรฐานการออกแบบอาคารต้านทานแผ่นดินไหวปี 2552 นอกจากนี้ “มีการปรับปรุง และแก้ไขมาตรฐานให้ทันสมัย” ไม่ว่าจะเป็นการกำหนดสร้างอาคารสูงไม่เกิน 8-30 ชั้น ปรับปรุงระดับความเสี่ยงภัยของแผ่นดินไหวทั่วประเทศ รวมถึงกรุงเทพฯ มีการศึกษาผลกระทบของดินอ่อน ขยายเพิ่มขึ้นเท่าไหร่ พื้นที่ดินอ่อนอยู่จุดใด รวมถึงการออกแบบอาคารสูงที่เกิดขึ้นเยอะใน 10-20 ปีตอกย้ำต่อว่า “ประเทศไทย” มักเกิดแผ่นดินไหวในภาคเหนือ ส่วนกรุงเทพฯ ไม่พบการเกิดเพียงแต่อยู่ใกล้ จ.กาญจนบุรี หรืออันดามัน “อันมีแนว มุดตัวแผ่นเปลือกโลกที่จะเกิดแผ่นดินไหว” แล้วด้วยกรุงเทพฯ เป็นพื้นที่ดินอ่อน ทำให้มีการสำรวจทุกจุด เพื่อนำมาคำนวณการขยายคลื่นแผ่นดินไหว ในการทำแผนที่จุดเสี่ยงภัยนั้นทั้งยังครอบคลุมถึงจังหวัดรอบข้างอย่างราชบุรี ฉะเชิงเทรา อยุธยา สมุทรปราการ ทำให้เห็นว่าพื้นที่ดินอ่อนแบ่งพื้นที่แอ่งในกรุงเทพฯ 10 พื้นที่ย่อย และต้องสร้างอาคารลักษณะแตกต่างกันปัญหามีอยู่ว่า “อาคารสูงในกรุงเทพฯ” นำมาตรฐานต้นแบบมาจาก “สหรัฐอเมริกา” เพราะเชื่อมั่นว่าเป็นมาตรฐานที่ดี ทำให้มีบางจุดพบมาตรฐานเดิมให้ค่าต่อการออกแบบน้อยกว่าค่าที่ควรจะเป็นจึงได้เสนอวิธีใหม่จริงๆแล้ว “อาคารในกรุงเทพฯ” ก่อสร้างหลังปี 2550 มักถูกออกแบบต้านทานแผ่นดินไหว แต่สร้างก่อนนั้นมีอยู่หลายพันหลัง “อันไม่เป็นไปตามมาตรฐาน” แม้ว่ามีการออกแบบต้านทานแรงลมก็ตามแต่การออกแบบให้ต้านทานแผ่นดินไหวมีเงื่อนไขมากกว่านั้น เช่น ทำให้โครงสร้างเหนียว มีการโยกตัวได้มาก เพื่อรองรับแผ่นดินไหวฉะนั้นอาคารเก่าที่ต้านทานแรงลมนั้นไม่ได้แปลว่า “ต้านทานแผ่นดินไหวได้ 100%” แล้วปัจจุบันก็ไม่มีข้อมูลอาคารหลังใดไม่สามารถต้านทานแผ่นดินไหวได้ด้วย ดังนั้นอนาคตอาจต้องสำรวจกลุ่มอาคารสำคัญ หรือกลุ่มเสี่ยงสูง เพื่อเสนอแนวทาง ให้ปรับปรุงและขยายขอบเขต สร้างความปลอดภัยในระดับใหญ่ของสังคมต่อไปแม้ว่าแผ่นดินไหวไม่ใช่เหตุการณ์ที่เกิดขึ้นบ่อย “แต่ก็ไม่ใช่เรื่องไกลตัว” ดังนั้น สิ่งที่ต้องเตรียมคือการประเมินความเสี่ยง “เพื่อไม่ให้เกิดความเสียหาย” อันจะเป็นแนวทางในการป้องกันที่ดีที่สุด."},
{"id": 98, "title": "ศึกมวยไทย 7 สี \"พันศักดิ์-หยกคีรี-โดมทอง\" ดีกว่า", "highlight": "เวทีมวย อ.ต.ก.3 จ.นนทบุรี-สนามมวยช่อง 7 สี และ เวทีราชดำเนิน วันอาทิตย์ที่ 5 มี.ค. (วันนี้) มีมวยให้ชมกันทั้ง 3 แห่ง คู่มวยคู่คี่ “ชัย ศิษย์ อ.บี้” ขอวิจารณ์ไปตามฝีมือดังนี้...", "content": "เป๊ปซี่ ซูจีบะหมี่เกี๊ยว (ชนะทีเคโอ จูม่ง ก.กัมปนาท ยก 3 ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ มรดกเพชร (ร.ร.กีฬานราธิวาส) ศิษย์บอลใต้ (ชนะทีเคโอ กุหลาบเพชร ศิษย์แก้วประยูร ยก 3 ที่พัทลุง) มวยจังหวะเตะต่อยหมัดแทงเข่าปล้ำตีรุนแรงแต่แข็งแกร่งเป็นรองท้ายๆ 100 ป.ศรศึก ก.กัมปนาท (แพ้คะแนน ซำป่างาม ป.ประมุข ที่นนทบุรี) มวยทรหดเตะต่อยหมัดแทงเข่าศอกรุนแรงมีฮึดตลอดแต่เข่าในเป็นรอง จะแพ้ รักดินแดง ศักดิ์รุ่งเรือง (ชนะทีเคโอ ยอดเพชร ส.ก.สุไหงยิมส์ ยก 3 ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดชนิดต้องลุ้น 116 ป.ลูกนิมิตร (สิงห์คลองสี่) หนุ่มบางกระดี่ (แพ้คะแนน เพชรวันชัย ว.สังข์ประไพ ที่ รดน.)มวยเก่าจังหวะเตะต่อยหมัดแทงเข่าศอกปล้ำตีรุนแรงแต่สภาพสังขารไม่อำนวย จะแพ้ พร้อมรบ (น.นพหิรัญ) พักยก TH. (แพ้ทีเคโอ อภิวัฒน์ ส.สมนึก ยก 3 ที่นนทบุรี) มวยทรหดเตะต่อยหมัดแทงเข่าศอกปล้ำตีรุนแรงมีฮึดตลอดชนิดสนุกอีกครั้ง 129 ป.ชาญยุทธ ศักดิ์รุ่งเรือง (ชนะคะแนน เพชรทอง นายกวิทย์ทุ่งสง ที่นนทบุรี) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดหลักเหลี่ยมดีกว่า จะชนะ สิงห์พยัคฆ์ (ศิษย์ป๋านนท์) ลูกเจ้าแม่ไทรทอง (แพ้คะแนนชาละวัน หยกขาวแสนชัยยิม ที่ รดน.) มวยจังหวะเตะต่อยหมัดแทงเข่าปล้ำตีรุนแรงแต่หลักเหลี่ยมเป็นรองชนิดสนุก 126 ป.ศักดิ์นาคา (สังข์ทอง ม.ทัศนัย) อบจ. นครพนม (ชนะคะแนน วันผู้ใหญ่ ส.ท.วินัย ที่นครพนม) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดเก๋าเกมกว่า จะชนะ ฉลามเงิน (ลูกคลองตัน) ศิษย์ฉลามขาว (เสมอกับแสนไกร เดชเพชรสีทอง ที่ รดน.) มวยจังหวะเตะต่อยหมัดแทงเข่าปล้ำตีรุนแรงมีฮึดตลอดแต่กระดูกเป็นรอง 105 ป.โดมทอง ลูกเจ้าพ่อโรงต้ม (แพ้คะแนน ราชันย์ ส.สมนึกที่บางกะปิ) มวยจังหวะเตะต่อยหมัดแทงเข่าปล้ำตีรุนแรงฉลาดกว่า จะชนะ เพชรเอก เกียรติจำรูญ (ชนะคะแนน เพชรนคร ส.เถระพัฒน์ ที่บางกะปิ) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรองชนิดสนุกอีกครั้ง 111 ป.หยกคีรี ส.เพชรจำรัส (แพ้คะแนน เพชรสยาม จ.ภัทรียากีฬาสยาม ที่ทีวีสี 7) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ มังกร (นิลมังกร อ.สบายแท้) ยูฟ่าบูมเด็กเซียน (ชนะทีเคโอ พยัคฆ์จิ๋ว กีล่าสปอร์ต ยก 3 ที่ รดน.) มวยบู๊ทรหดเตะต่อยหมัดแทงเข่าศอกรุนแรงมีฮึดตลอดชนิดสนุกอีกครั้ง 117 ป.พันศักดิ์ ว.วรรณทวี (แพ้คะแนน เพชรมรกต ศิษย์นายกทวีปตะพง ที่ทีวีสี 7) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดชกอยู่ประจำสภาพร่างกายดีกว่า จะชนะ สรรเพชร ส.สละชีพ (แพ้ทีเคโอกำชัย ภ.หลักบุญ ยก 4 ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงแต่หยุดหายไปนานหลายเดือนสภาพร่างกายเป็นรองท้ายๆ 128 ป.ยอดอาชาไนย ส.โชคมีชัย (ชนะคะแนน เพชรเรืองฤทธิ์ ศิษย์หนุ่มน้อย ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด จะชนะ พฤหัสน้อย (ส.สมพาน) เมืองสีมา (ชนะคะแนน เสือต๊ะ ร.ร.ตากสินระยอง ที่ระยอง) มวยจังหวะเตะ ต่อยหมัดแทงเข่าปล้ำตีรุนแรงแต่แข็งแกร่งเป็นรองท้ายๆ 130 ป.เพชรนาคา (เร่งรัดน้อย ศ.ธนบวร) อบจ.นครพนม (แพ้ทีเคโอ เพชรป่าสัก ส.โสพิศ ยก 3 ที่ทีวีสี 7) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดกว่า จะชนะ เพชร (สวนหลวงรถยก) ส.เพชรจำรัส (แพ้คะแนน เพชรป่าสัก ส.สละชีพ ที่ทีวีสี 7) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่แรงปลายเป็นรอง 112 ป.เพชรต่วนเป๋ ช.ห้าพยัคฆ์ (ชนะคะแนน เดชภานุ ส.พงษ์อมร ที่ดอนเมือง) มวยจังหวะฝีมือเตะต่อยหมัดแทงเข่าปล้ำตีคล่องฉลาดฟอร์มสดกว่า จะชนะ เพชรฤทธิ์ (เมฆพยัคฆ์ พ.หอมกลิ่น) นกเขา กม.11 (แพ้คะแนน สิงห์ดำ ยุทธสุราษฎร์ ที่บางกะปิ) มวยจังหวะเตะต่อยหมัดแทงเข่าศอกปล้ำตีรุนแรงแต่ช้ากว่า 105ป.โผน พรัญชัย (ชนะคะแนน ธีระพล บำรุงศิษย์ ที่ดอนเมือง) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดหลักเหลี่ยมดีกว่า จะชนะ เด่น (เด่นสยาม ส.เพชรอุดร) ศิษย์นายกทวีปตะพง (แพ้คะแนน ปังตอ ภ.หลักบุญ ที่บางกะปิ) มวยจังหวะเตะต่อยหมัดแทงเข่าศอกปล้ำตีรุนแรงแต่หลักเหลี่ยมเป็นรอง 121 ป.ชัย ศิษย์อาจารย์บี้"},
{"id": 96, "title": "กระทรวงมหาดไทยจัดอบรมระบบวิทยุสื่อสารนำทีมโดย \"วรสุดา รัตนสุคนธ์\" ", "highlight": "วิทยุสื่อสาร วรสุดา รัตนสุคนธ์ เปิดการฝึกอบรมโครงการจัดหาระบบวิทยุสื่อสารข่ายบังคับบัญชากระทรวงมหาดไทย โดยมี สุวรรณา หรรษาจารุพันธ์, วีระชัย ประเสริฐโส, สุขใจ กาญจนพิบูลย์ และ วันชัย เขียวชะอ่ำ มาร่วมงานด้วย ที่โรงแรมอัศวิน แกรนด์ คอนเวนชั่น วันก่อน.", "content": "เมื่อกฎหมายศักดิ์สิทธิ์ คนทุจริตต้องรับโทษหนังสือพิมพ์ ไทยรัฐ ยักษ์ใหญ่สารพัดสี จำหน่ายมากที่สุดของประเทศ ฉบับประจำวันอาทิตย์ที่ 5 มีนาคม 2566 \"ธนูเทพ\""},
{"id": 93, "title": "Razer เอาใจเกมเมอร์เปิดตัวเม้าส์ระดับ E-Sport ด้วยเทคโนโลยีสุดล้ำ", "highlight": "สำหรับเกมเมอร์ : Razer เปิดตัวผลิตภัณฑ์ใหม่ 2 รุ่นในกลุ่มผลิตภัณฑ์ DeathAdder ยอดนิยม ได้แก่ Razer DeathAdder V3 Pro Faker Edition ราคา 169.99 ดอลลาร์สหรัฐฯ และ Razer Death Adder V3 ราคา 69.99 ดอลลาร์สหรัฐฯ เม้าส์สำหรับเกมเมอร์ระดับ E-Sport อัปเดตด้วยเทคโนโลยีเม้าส์ล่าสุดเพื่อข้อได้เปรียบสูงสุดในการแข่งขัน ได้รับการออกแบบโดยความร่วมมือกับผู้เล่นอีสปอร์ตที่มีชื่อเสียงระดับโลก Lee “Faker” Sang-hyeok", "content": "ถังแช่เย็น : Anker เตรียมเปิดตัวไลน์ผลิตภัณฑ์ใหม่ Anker EverFrost ถังทำความเย็นแบบไม่ใช้น้ำแข็งที่สามารถแช่อาหารและเครื่องดื่มได้นานถึง 42 ชั่วโมง มาพร้อมแบตเตอรี่แบบถอดได้ขนาด 299 วัตต์ต่อชั่วโมงและชาร์จซ้ำได้ผ่านแผงโซลาร์เซลล์ มีให้เลือก 3 ขนาดคือ 33, 43 และ 53 ลิตร ขนาดเล็กสุดบรรจุเครื่องดื่มได้ 38 กระป๋อง ขนาดใหญ่สุดบรรจุได้ 62 กระป๋อง จะเปิดตัวอย่างเป็นทางการในเร็วๆนี้ ผ่าน Kickstarter.แปลงร่าง : MiraDock อุปกรณ์เชื่อมต่อระหว่างสมาร์ทโฟนกับคอมพิวเตอร์พีซี ช่วยเชื่อมต่อกับจอแสดงผลเดียวพร้อมกันและเลือกกดได้ด้วยการกดปุ่มเพียงปุ่มเดียว มี 4 พอร์ต รองรับค่ายแอนดรอยด์เช่น DeX ของซัมซุงและ Easy Projection ของหัวเว่ย และ Ready For ของโมโตโรล่า เป็นต้น ซึ่งมีแอปพลิเคชันจำนวนมากที่พร้อมใช้งานบนคอมพิวเตอร์พีซี. ลงตัว : คาสิโอแนะนำ G-Shock นาฬิการุ่นใหม่ G-Squad GBD-H2000 สำหรับสายออกกำลังกายที่นำเอาประสิทธิภาพและความทนทานของนาฬิกามารวมกับคุณสมบัติและเซ็นเซอร์ติดตามการออกกำลังกายถึง 6 ตัว รวมถึงเซ็นเซอร์วัดอัตราการเต้นของหัวใจแบบออปติคัล มีจีพีเอสในตัว โหมดติดตามกิจกรรมที่แตกต่างกัน 8 โหมด วิเคราะห์การนอนหลับ, การชาร์จด้วยพลังงานแสงอาทิตย์ และไฟ LED อัตโนมัติเต็มรูปแบบ ราคา 399 ดอลลาร์สหรัฐฯ."},
{"id": 100, "title": "จะได้หายคาใจ! เปิดงบมวย 300 ล้านบาท", "highlight": "เป็นที่สนใจในวงกว้าง สำหรับกรณีที่สมาคมกีฬาแห่งประเทศไทย ต่างได้รับผลกระทบจากการปฏิบัติงานของกองทุนพัฒนาการกีฬาแห่งชาติ มีการร้องเรียนเข้าไปยังการกีฬาแห่งประเทศไทย (กกท.) หลายทาง ซึ่ง กกท.ก็รับไปตรวจสอบให้", "content": "หลักใหญ่ใจความเป็นเรื่องของการจัดสรรงบประมาณให้สมาคมกีฬาไม่เป็นธรรม หลายสมาคมกีฬาโอดครวญได้น้อย จนทำให้แผนการส่งนักกีฬาทีมชาติไปเก็บคะแนนเพื่อจะได้สิทธิ์ลุยโอลิมปิก ปารีส 2024 มีปัญหา พร้อมกับตั้งคำถาม ทำไมกีฬาอื่นได้มากโดยเฉพาะมวยไทยที่สงสัยกันมากที่สุดเป็นประเด็นที่ ทำไม สหพันธ์มวยไทยนานาชาติ (อิฟมา) ได้รับการสนับสนุนจากกองทุนฯในจำนวนที่สูง ปีก่อนเสนอขอ 270 ล้านบาท ส่วนปีนี้เสนอขออีก 300 ล้านบาททำได้ด้วยหรือ ถูกต้องหรือไม่ เรื่องนี้จริงเท็จประการใดเพื่อให้สังคมกีฬาหายสงสัย วันนี้ฮอตสปอร์ต จะแจกแจงให้เห็นว่า แผนงานและแผนเงินที่กองทุนฯ เสนอไปให้บอร์ดกองทุนฯพิจารณาประจำปีงบประมาณ 2566 มีอะไรบ้างแผนงานและแผนเงินที่กองทุนฯนำเสนอ เป็นโครงการส่งเสริมสนับสนุนมวยไทย MuaythaiSoft Power ผ่านสหพันธ์มวยไทยนานาชาติที่คณะกรรมการโอลิมปิกสากลหรือไอโอซีรับรอง มีทั้งหมด 6 ไซเคิลไซเคิล 1 รวบรวมองค์ความรู้ (Know How) แผนงานสำนักงานคณะกรรมการกีฬามวย (สคม.) 5,000,000 บาท แผนงานไอโอซี 22,000,000 บาท รวม 27,000,000 บาทไซเคิล 2 เพิ่มประสิทธิภาพบุคลากรมวยและสนับสนุนปัจจัยพื้นฐานในการสร้างประชากร แผนงาน สคม. 27,000,000 บาทไซเคิล 3 การสร้างกระแสความนิยมและความตื่นตัว แผนงาน สคม. 60,000,000 บาทไซเคิล 4 การประชาสัมพันธ์เผยแพร่ความรู้ทั้งในและต่างประเทศ แผนงาน สคม. 44,000,000 บาท แผนงานไอโอซี 123,000,000 บาท รวม 167,000,000 บาทไซเคิล 5 การรับรองมาตรฐานกีฬามวยไทยสู่การสร้างรายได้ให้กับประเทศ แผนงานไอโอซี 10,000,000 บาทไซเคิล 6 การกำกับติดตาม ประเมินและรายงานผล แผนงาน สคม. 9,000,000 บาทรวมทั้งหมด 300,000,000 บาท แยกเป็น แผนงาน สคม. 145,000,000 บาท และแผนงานไอโอซี 155,000,000 บาททั้งนี้ หากแยกย่อยลงไปในแต่ละไซเคิลไซเคิล 1 รวบรวมองค์ความรู้ (Know How) 1.1 การจ้างที่ปรึกษารวบรวมและผลิตองค์ความรู้กีฬามวยไทย (One Standard Muaythai) ด้านหลักสูตรการเรียนการสอนกีฬามวยไทย แผนงาน สคม. 5,000,000 บาท, 1.2 การจ้างที่ปรึกษา Insensive research, How to bring Muaythai into the Summer Olympic แผนงานไอโอซี 15,000,000 บาท, 1.3 การให้ความรู้สารต้องห้าม โดยสหพันธ์กีฬามวยไทยที่ไอโอซีรับรองร่วมกับ DCAT แผนงานไอโอซี 7,000,000 บาทไซเคิล 2 เพิ่มประสิทธิภาพบุคลากรมวยและสนับสนุนปัจจัยพื้นฐานในการสร้างประชากร 2.1 โครงการพัฒนาบุคลากรกีฬามวยไทยในระบบเดิมสู่มาตรฐาน ที่สหพันธ์มวยไทยนานาชาติสามารถส่งผู้ฝึกสอนและผู้ตัดสินในประเทศสมาชิกของสหพันธ์มวยไทยนานาชาติได้ (Refresh)2.1.1 การพัฒนาผู้ฝึกสอนกีฬามวยไทย Refresh แผนงาน สคม. 7,000,000 บาท, 2.1.2 อบรมผู้ตัดสินกีฬามวยไทยอาชีพ Refresh แผนงาน สคม. 3,000,000 บาท, 2.1.3 การยกระดับมาตรฐานค่ายมวย (ค่าตอบแทนครูมวยต้นแบบ) แผนงาน สคม.12,000,000 บาท 2.2 ศูนย์ทดสอบมาตรฐานสมรรถนะมวยไทย แผนงาน สคม. 5,000,000 บาทไซเคิล 3 การสร้างกระแสความนิยม และความตื่นตัว 3.1 การยกระดับมวยไทยจากรากหญ้าสู่สากล 3.1.1 การแข่งขันมวยไทย รายการ “ศึกมวยไทยวิถีถิ่นไทย” (A Career Pathway of Professional Muaythai) แผนงาน สคม. 20,000,000 บาท, 3.1.2 การจัดการแข่งขันมวยไทย ต่อยอดรากหญ้าสู่ระดับสากล แผนงาน สคม. 5,000,000 บาท, 3.1.3 ศูนย์พัฒนาศักยภาพนักกีฬามวยไทย (Muaythai Excellent Center) แผนงาน สคม. 5,000,000 บาท3.2 อุดหนุนการจัดกิจกรรมการแข่งขันกีฬามวยไทย 3.2.1 การจ้างจัดงานมวยไทย สงกรานต์ ปากช่อง เฟสติวัล 2023 แผนงาน สคม. 3,000,000 บาท, 3.2.2 การจ้างจัดการแข่งขันและเผยแพร่ศิลปะมวยไทย จังหวัดบุรีรัมย์ โมโตจีพี แผนงาน สคม. 5,000,000 บาท, 3.2.3 การจ้างจัดกิจกรรมกีฬามวย โครงการศึกมวยไทยซุปเปอร์ไฟต์ ครั้งที่ 2 จังหวัดสตูล แผนงาน สคม. 2,000,000 บาท, 3.2.4 การจัดการแข่งขันมวยไทย และกิจกรรมกีฬามวยอื่นๆ (ตามระเบียบ การอุดหนุน) แผนงาน สคม. 20,000,000 บาทไซเคิล 4 การประชาสัมพันธ์ เผยแพร่ความรู้ทั้งในและต่างประเทศ 4.1 การสนับสนุนกิจกรรมขับเคลื่อนกีฬามวยไทยนอกราชอาณาจักรไทย ผ่าน สหพันธ์มวยไทยนานาชาติที่ไอโอซีรับรอง 4.1.1 European Games, Poland แผนงานไอโอซี 10,000,000 บาท, 4.1.2 World Combat Games 2023 Saudi Arabia แผนงานไอโอซี 10,000,000 บาท, 4.1.3 Sport Accord 2023 แผนงานไอโอซี 10,000,000 บาท, 4.1.4 Muaythai Royal World Cup แผนงานไอโอซี 5,000,000 บาท, 4.1.5 Sino-Thai แผนงานไอโอซี 20,000,000 บาท, 4.1.6 Support for Muaythai Culture With Thailand Embassy แผนงานไอโอซี 20,000,000 บาท4.2 Roadshow เผยแพร่ประชาสัมพันธ์ Muaythai Soft Power แผนงาน สคม. 32,000,000 บาท, 4.3 Build Someone Road to One (มวย ไทยพลิกชีวิต) แผนงาน สคม. 12,000,000 บาท, 4.4 Asian Indoor and Martial Arts Games Pataya (Asian Conference & Activities) แผนงานไอโอซี 5,000,000 บาท, 4.5 IFMA World Championships 30 Years IFMA แผนงานไอโอซี 40,000,000 บาท, 4.6 Challenger Muaythai Thailand’s Pride, Launch Ceremony แผนงานไอโอซี 3,000,000 บาทไซเคิล 5 การรับรองมาตรฐานกีฬามวยไทยสู่การสร้างรายได้ให้กับประเทศ 5.1 การรับรองมาตรฐานมวยไทยทุกด้านตาม One Standard Muaythai แผนงานไอโอซี 10,000,000 บาทไซเคิล 6 การกำกับติดตาม ประเมิน และรายงานผล 6.1 การกำกับติดตาม ประเมินผลการดำเนินงานทั้งในและต่างประเทศ แผนงาน สคม. 9,000,000 บาทเรื่องนี้ “บิ๊กก้อง” ดร.ก้องศักด ยอดมณี ผู้ว่าการ กกท. ในฐานะเลขานุการบอร์ดกองทุนฯ เปิดเผยว่า การพิจารณางบประมาณของบอร์ด กองทุนฯ จะให้ผ่านไปยัง สคม.เป็นหลัก และ สคม. จะประสานการทำงานกับสมาคมกีฬามวยไทย ในประเทศต่อไปจะไม่มีการให้ตรงไปยังอิฟมาอย่างเด็ดขาดจากยอดเสนอขอของกองทุนฯ 300,000,000 บาทนั้น ที่ประชุมบอร์ดกองทุนฯครั้งล่าสุด ได้ดำเนินการอนุมัติงบไป 145,000,000 บาท ซึ่งเป็นส่วนที่ให้ผ่านไปยัง สคม.โดยเป็นไปตามหลักเกณฑ์ ถูกต้องตาม ระเบียบข้อบังคับ เป็นประโยชน์ต่อประเทศ“ส่วนที่เหลือพบว่า บางเรื่องยังไม่มีรายละเอียดที่ชัดเจน ต้องมีการกลั่นกรองกันต่อไป” ดร.ก้องศักดกล่าวทั้งหมดนี้ เป็นรายละเอียดของตัวเลขที่กองทุนฯ มีการเสนอขอเข้าไปยังบอร์ดกองทุนฯ ในปี 2566 จำนวน 300,000,000 บาท และบอร์ดกองทุนฯ อนุมัติให้ตามหลักเกณฑ์เพียง 145,000,000 บาทคงจะทำให้สังคมกีฬาที่มีคำถามถึงเรื่องนี้มาตลอดได้เห็นภาพแล้วว่า ที่ไปที่มาเป็นอย่างไร ต้นทางที่เสนอเรื่อง ชงอะไรเข้าไปบ้าง และปลายทางที่มีสิทธิ์จะให้หรือไม่ให้ ได้ดำเนินตามระเบียบแค่ไหนน่าจะหายคาใจกันบ้างไม่มากก็น้อย...กราวกีฬาไทยรัฐ"},
{"id": 99, "title": "สาวๆ กลุ่ม Ladies คึกคัก นัดเที่ยวบ้านใหม่ของ \"วันเพ็ญ ธนธรรมสิริ\" กันบ้านสนั่น", "highlight": "สาวๆหลักสูตรอัลตร้าเวลท์ 2 ที่ก่อตั้งกลุ่ม Ladies มา 5 ปี นัดกิ๊วก๊าวกินกันที่บ้านใหม่ย่านลาดพร้าว ของ วันเพ็ญ ธนธรรมสิริ แต่เพราะเป็นวันทำงาน จาก 33 คน จึงไปได้แค่ 12 อาทิ วรจรรย์ เที่ยงธรรม อรวรรณ รัตนไตรภพ ศรีสกุล ฟูตระกูล ขวัญฤทัย ดำรงค์วัฒนโภคิน เจตต์ปรียา ประภาเพ็ญสุข สิรังรอง โชติวิวัฒนา พิมลดา วังวิทยากุล ฯลฯ แต่แค่นี้บ้านก็สนั่น", "content": "แต่พอ คุณหมออ้อม-พักตร์พิไล ทวีสิน ไปถึง ทุกคนก็เงียบ ตั้งใจฟังเรื่อง Antiaging ศาสตร์ใหม่ชะลอวัย ซึ่ง คุณหมออ้อม (ที่บอกว่า วันนี้พูดกับคนไข้ที่ รพ.บำรุงราษฎร์ตั้งแต่ 10 โมง ถึง 6 โมงเย็น) ต้องพูดอีกชั่วโมง โดยไม่หยุดเลย!!--ซึ่งเป็นความสามารถพิเศษ ที่ใครก็เลียนแบบยากพอฟังจบ สาวๆต่างวัย ก็ถามเหมือนกันว่า ถ้าอยาก แก่ช้า สวยทน สวยนาน ต้องกิน วิตามิน อะไรบ้าง ซึ่ง คุณหมออ้อม บรรยายได้อย่างปรื๊อ พร้อมสรรพคุณ และวิธีกินอย่างละเอียด (จนไม่มีใครจดทัน หรือจำได้) เพราะมีถึง 10 กว่าตัว คือ C–2000 mg แบบ time released หรือ slow, B complex เข้มข้น B50, B100 คือมี B1-12 อย่างละ 50 หรือ 100 mg/ mcg (และให้เลือกแบบ slow released) ส่วน D3 ถ้าไม่เคยกิน เริ่มที่ 5,000 IU หรือ 125 mcg 3-6 เดือน แล้วค่อยลดเหลือ 2-3,000 IU กินทุกวัน ยังมี Multiminerals เกลือแร่รวม ซึ่งมี calcium potas sium, Magnesium, Zinc, etc. ยังไม่หมด เพราะควรกิน Magnesium 2-400 mg หลัง dinner หรือก่อนอน 30 นาที เพื่อช่วย relax กล้ามเนื้อและจิตใจ จะได้หลับสบาย และ Zinc 30-50 mg เพื่อเสริมภูมิคุ้มกัน ต่อไปคือ Probiotics ช่วยระบบทางเดินอาหาร ทำงานปกติ ลดท้องอืดเฟ้อ กรดไหลย้อน อาหารไม่ย่อย เสริมภูมิคุ้มกัน เลือกแบบจุลินทรีย์ดีอยู่ในซอง กินวันละ 1-3 ครั้ง, เมลาโทนิน 1-5 มก. ช่วยให้หลับ ลดสมองเสื่อม รักษาสมดุลฮอร์โมน และควรกิน sodium bicarbonate ช่วยให้ร่างกายเป็นด่าง ลดการติดเชื้อและความเสี่ยงมะเร็ง กินได้วันละ 5-7 กรัม หรือกิน Sodamint 18-24 เม็ด หรือ baking soda 1-1.5 ชช. แบ่งเป็น 3-4 ครั้งต่อวัน และให้กินตอนท้องว่าง จากจานเนื้อสัตว์ แต่ถ้าไม่มีเนื้อสัตว์ กินได้เลย ถ้ามีเนื้อสัตว์เยอะ เว้น 2 ชม. ค่อยกิน Sodamint กับควรดื่ม น้ำด่างน้ำแร่ทั้งวัน เลี่ยงน้ำอัดลม แอลกอฮอล์ อาหารผ่านไมโครเวฟ ปิ้งย่างทอด--สุดท้ายที่สาวๆตาโต ฝากซื้อกันจ้าละหวั่น (ไม่ฟังที่หมออ้อมบอกว่า ช่วยได้นิดหน่อย) คือ 7–keto DHEA 25 mg เพราะจะช่วยเสริมฮอร์โมนเพศคุยตั้งแต่สุขภาพ ความงาม ความรัก และทริปเมืองจีนที่นัดจะไปอีก ก่อนกลับ มีเพื่อนขอชมบ้าน ส่วน จีรภัทร พิมานทิพย์ ภัทธีรา อภิธนาคุณ ที่เคยชมแล้วขอกลับ แต่ยังไม่ทันออกจากบ้าน คณะทัวร์บ้านก็โทร.หา บอกให้รีบมาช่วยชีวิตด่วน--เพราะมัวคุยเรื่อง Forever young ติดลม จึงพรวดเข้าลิฟต์ 7 คน ทำให้ลิฟต์ ที่รับน้ำหนักได้ 250 กก.ค้าง และประตูลิฟต์ซึ่งเป็นกระจก เปิดไม่ได้ กดปุ่มอะไรก็ไม่ทำงาน ต้องงัดประตู--ภาพที่ทีมกู้ภัยเห็นจึงเหมือนสาวๆอัดอยู่ในตู้ปลา.โสมชบา"},
{"id": 89, "title": "\"บีเอ็มดับเบิลยู\" ยกทัพรุ่นใหม่จาก 3 แบรนด์ ตอกย้ำเบอร์หนึ่งยนตรกรรมพรีเมียม", "highlight": "ค่ายบีเอ็มดับเบิลยู กรุ๊ป ประเทศไทย เจ้าของยนตรกรรมพะโลโก้ “ใบพัดฟ้า–ขาว” อันเกรียงไกรจากเยอรมนี ยังคงเดินหน้ารุกเข้มตลาดรถระดับบนในบ้านเรา", "content": "ตั้งใจจะเป็นผู้นำตลาดรถยนต์พรีเมียมอย่างต่อเนื่อง ปีนี้จึงพร้อมเปิดตัวยนตรกรรมรุ่นใหม่ๆเพียบแปล้บีเอ็มดับเบิลยู XM ใหม่ สนนราคา 14,899,000 บาทโดดเด่นด้วยการออกแบบที่โฉบเฉี่ยวและหรูหรา สะดุดตาด้วยองค์ประกอบการออกแบบสไตล์ M มอบความ รู้สึกแข็งแกร่งดุดันเปี่ยมไปด้วยความมั่นใจให้กับตัวรถ เครื่องยนต์เบนซิน 8 สูบ ขนาด 4.4 ลิตร พร้อมเทคโนโลยี BMW M TwinPower Turbo ระบบขับเคลื่อน M HYBRID วิ่งขับเคลื่อนไฟฟ้าสูงสุดได้ระยะทางถึง 98 กิโลเมตรบีเอ็มดับเบิลยู X7 xDrive40d M Sport ใหม่ ราคา 6,599,000 บาทจัดเป็นรถยนต์หรูในเซ็กเมนต์รถอเนกประสงค์ขนาดใหญ่ (SAV) สานต่อความสำเร็จจากรถยนต์รุ่นก่อนหน้า ซึ่งได้รับการปรับปรุงหลายอย่างให้เหนือระดับไปอีกขั้น เครื่องยนต์ดีเซล 6 สูบ พร้อมเทคโนโลยี BMW TwinPower Turboบีเอ็มดับเบิลยู 750e xDrive M Sport ใหม่ ปลั๊กอินไฮบริดสุดหรู ราคา 6,999,000 บาท นิยามใหม่ของรถยนต์ในเซ็กเมนต์พรีเมียม ด้วยมาตรฐานใหม่ของการขับเคลื่อนพลังงานไฟฟ้า ความยั่งยืน และระบบดิจิทัล ให้ระยะทางการขับเคลื่อนด้วยไฟฟ้าสูงสุดที่ 85 กิโลเมตรบีเอ็มดับเบิลยู X1 sDrive18i โฉมใหม่ ราคา 2,249,000 บาทสะท้อนจิตวิญญาณแห่งความเป็นอิสระอย่างแท้จริงทั้งสำหรับการขับขี่แบบในชีวิตประจำวันหรือระยะทางไกล ทั้งยังเป็นรถยนต์ SAV ที่เหมาะสำหรับผู้ขับขี่ที่ต้องการความปราดเปรียว ประสิทธิภาพ และความสะดวกสบายในการขับขี่ ด้วยประสิทธิภาพอันน่าประทับใจและฟีเจอร์นวัตกรรมที่โดดเด่นบีเอ็มดับเบิลยู 330Li M Sport ใหม่ ราคา 3,099,000 บาท และบีเอ็มดับเบิลยู 320Li M Sport ใหม่ ราคา 2,759,000 บาทสร้างความตื่นตาตื่นใจด้วยรุ่นฐานล้อยาว แต่ยังคงลุคสปอร์ตโฉบเฉี่ยวและสมรรถนะที่เฉียบคมมินิ คูเปอร์ เอส คอนเวิร์ตทิเบิล, มินิ คูเปอร์ เอสอี และ มินิ คูเปอร์ เอส แฮทช์ 3 ประตู คงความสปอร์ตแบบคลาสสิก ด้วย Resolute Edition สะดุดตาด้วยรูปลักษณ์สุดเอกซ์คลูซีฟบีเอ็มดับเบิลยู M 1000 R ใหม่ ราคา 1,599,000 บาท ได้รับการปรับแต่งอย่างละเอียดโดยคำนึงถึงความต้องการเฉพาะของผู้ที่ชื่นชอบมอเตอร์ไซค์สปอร์ตโรดสเตอร์เป็นหลักบีเอ็มดับเบิลยู R 1250 GS Adventure ราคา 1,235,000 บาท และ บีเอ็มดับเบิลยู R 1250 GS ราคา 1,115,000 บาท สานต่อเอกลักษณ์ความทรงพลัง ผสานกับสมรรถนะการควบคุมที่ยอดเยี่ยมตอบโจทย์นักผจญภัยที่ต้องการท่องโลกกว้างทุกรูปแบบ!!! อัลคาโปนmotorwars@thairath.co.th"},
{"id": 90, "title": "ยกระดับความปลอดภัย", "highlight": "“ฮอนด้า” บิ๊กเบิ้มแห่งโลกยานยนต์ มีความใส่ใจในเรื่องความปลอดภัยบนท้องถนน จึงมุ่งมั่นยกระดับทักษะครูฝึกขับขี่ปลอดภัย เพื่อถ่ายทอดความรู้ให้กับสังคม", "content": "มุ่งสู่พันธกิจของฮอนด้ามอเตอร์ในการลดอัตราการเสียชีวิตจากอุบัติเหตุให้เหลือศูนย์ภายในปี 2050ดังนั้น เมื่อเร็วๆนี้ ค่ายไทยฮอนด้า ร่วมกับ เอเชี่ยนฮอนด้ามอเตอร์ ได้ผนึกกำลังบริษัทในเครือฮอนด้า 12 ประเทศโซนเอเชียและโอเชียเนีย จัดการแข่งขันทักษะครูฝึกขับขี่ปลอดภัยฮอนด้าระดับภูมิภาคเอเชียและโอเชียเนีย ครั้งที่ 1 ณ ศูนย์ฝึกขับขี่ปลอดภัยฮอนด้า จ.ภูเก็ต“มาซายูคิ อิงาราชิ” หัวหน้าเจ้าหน้าที่งานปฏิบัติการประจำภูมิภาคเอเชียและโอเชีย เนียแห่งฮอนด้ามอเตอร์ และประธานกรรมการบริหารและซีอีโอของเอเชี่ยนฮอนด้ามอเตอร์ แถลงว่า ฮอนด้ามุ่งมั่นในพันธกิจที่จะสร้างความปลอดภัยบนท้องถนนให้กับทุกคน ภายใต้แนวคิด “Safety for Everyone” โดย หนึ่งในกลไกขับเคลื่อนที่จะนำพาไปสู่เป้าหมายที่ยิ่งใหญ่คือ การถ่ายทอดองค์ความรู้และการอบรมทักษะ จากครูฝึกขับขี่ปลอดภัยที่มีความชำนาญ “ชิเกโตะ คิมูระ” ประธานกรรมการบริหารค่ายไทยฮอนด้า ย้ำว่า ภายใต้โครงการ Honda Safety Thailand ไทยฮอนด้าได้ส่งเสริมและรณรงค์กิจกรรมขับขี่ปลอดภัยในประเทศไทยมานานกว่า 34 ปี การแข่งขันในครั้งนี้จะเป็นการยกระดับมาตรฐานครูฝึกฯให้สูงยิ่งขึ้นด้าน “อารักษ์ พรประภา” รองประธานกรรมการบริหารค่ายไทยฮอนด้า เสริมว่า เพื่อขยายการยกระดับทักษะครูฝึก ขับขี่ปลอดภัยฮอนด้าให้ครอบคลุมทั่วถึง จึงได้นำสุดยอดครูฝึกฯ จากร้านผู้จำหน่ายฯ ผู้ชนะเลิศระดับภาค รวมถึงผู้ชนะเลิศการแข่งขันทักษะขับขี่ปลอดภัยฮอนด้า ในกลุ่มนักเรียนอาชีวะ ตลอดจนครูและอาจารย์ได้เข้าร่วมสัมผัสประสบการณ์การแข่งขันบนเวทีระดับนานาชาติในครั้งนี้ด้วยการแข่งขันจะช่วยพัฒนาศักยภาพของครูฝึกฯ ทุกคน ทำให้ครูฝึกฯสามารถส่งต่อความรู้ด้านทักษะการขับขี่อย่างปลอดภัยให้กับสังคม นี่คือสิ่งที่เราจะผลักดันอย่างเต็มศักยภาพ“เพราะการพัฒนาที่ดีจะนำไปสู่การลดอุบัติเหตุทางถนนของเมืองไทยอย่างยั่งยืน”.เกสตาโปgestapone@thairath.co.th"},
{"id": 85, "title": "พระสมเด็จคลี่ปริศนา ฝ้าเหลือง", "highlight": "พระสมเด็จวัดระฆังพิมพ์ใหญ่ แม่พิมพ์มาตรฐานคุ้นตา สภาพสึกช้ำกำลังงามซึ้งตา...องค์ในคอลัมน์ ไม่มีข้อสะดุดใจ แต่เนื่องจากเดิมพันพระสมเด็จวัดระฆังแท้แต่ละองค์สูง คนรักพระจึงพยายามหาข้อสงสัย", "content": "เคยได้ยินเสียงทักจากบางเซียน...วรรณะ หรือสีองค์พระ ทั้งด้านหน้า และด้านหลัง ควรออกมาโทนเดียวกันแต่องค์นี้ สีด้านหน้า บริเวณพื้นผนังออกเหลืองคล้ำ ส่วนองค์พระ ฐาน เส้นซุ้ม ออกขาวอมเหลือง สีนี้บางคนเปรียบสีนมข้น ก็พอเข้าเค้าแต่เมื่อพลิกด้านหลัง มีทั้งบริเวณที่เหลือเนื้อรักดำ และบริเวณที่รักล่อนลอก...เห็นสีเนื้อพระออกขาวกว่า เทียบกับสีด้านหน้า ถือว่าคนละสีก็ได้เหล่านี้ที่จริง คือธรรมชาติของพระสมเด็จวัดระฆังทั่วไป...เพียงต้องพยายามหาคำอธิบายให้เจอพระสมเด็จวัดระฆังองค์นี้ เดิมทีลงรัก หากใช้ทฤษฎี “ตรียัมปวาย” เป็นรักน้ำดำ รักที่เห็นเป็นสีดำ มักหนา ด้านหน้ายังมีรักดำอยู่ในหลุมร่อง ถือเป็นข้อพิจารณาพระแท้ประการหนึ่งแต่ในพื้นผนัง เห็นเป็นสีเหลืองคล้ำ นี่คือฝ้ารักที่ซึมซับส่วนที่เป็นผิวพระไว้...พูดภาษาโฆษณาผงซักฟอก ฝ้ารักเหลืองนี้ คือ“คราบสกปรกฝังใน” สำหรับผมเป็นตัวช่วยสำคัญ...ฝ้าเหลือง แดง เทา ...พระปลอมทำได้ แต่ลักษณะการดูดซับอยู่กับเนื้อ ต่างจากพระแท้ฝ้าพระปลอม หากจุ่มน้ำ หรือทินเนอร์ ถ้าไม่ลอกออกไปเลย ก็ยังเหลือไว้แบบเดิมแต่ถ้าเป็นฝ้าพระแท้...เมื่อเนื้อยังเปียกน้ำหรืออมทินเนอร์ ก็จะเห็นเป็นสีเข้มขึ้น เมื่อน้ำหรือทินเนอร์ระเหยแห้ง..ฝ้านั้นก็มักจมหาย กลืนกับเนื้อพระ กลายเป็นสีขาวอยากได้สีเหลือง แดง เหมือนเดิม สมัยก่อนเซียนเขาต้องเติมเหงื่อไคล จากการเลี่ยมเปิดหน้าเปิดหลังแขวนในคอ เร็วหรือช้า อย่างน้อยก็ต้องระยะหนึ่ง แต่สมัยนี้ มีวิธีลัด ครีมล้างมือที่มีคุณสมบัติแห้งง่าย ไม่เหลือสารน้ำมันตกค้าง ช่วยให้ฝ้าแดงเหลืองขึ้นได้ในพริบตาเดียววิธีนี้ คนดูพระด้วยสองตา เขาทำกันมานาน แต่คนดูพระด้วยหู คงตกใจลนลานพระราคาเป็นล้าน “ล้าง” ไปได้ยังไง...แต่ก่อนตัดสินใจจะล้าง หรือต้องการปรับสีฝ้า...ต้องพิจารณาให้มากๆ พระเก่าสภาพผิวเดิม มีความแห้งบริสุทธิ์มากๆ เห็นปั๊บก็ซึ้งตาไม่น้อยกว่า ผิวที่ใช้จนฉ่ำ ต้องเก็บรักษาให้ดีพระสภาพนี้ คนรักพระมักไม่กล้าขึ้นคอ เพราะ “ไอร้อน” จากตัวซึมซับเข้าไป ผิวแห้งบริสุทธิ์ ก็จะลดลงรู้ความแปรเปลี่ยน...ที่เกิดในผิวพระสมเด็จแท้แล้ว ก็จะได้เลิกแปลกใจทำไม ผิวสีตรงนั้น ตรงนี้ ไม่เหมือนกันอย่างองค์นี้ พลิกไปดูด้านหลัง...บริเวณที่เนื้อรักยังปิดคลุม เอาแว่นขยายสิบเท่าส่อง ก็จะมองเห็นริ้วรอยย่นยุบยับ จะนิยามว่าเป็นลักษณะหนึ่งในแผ่นหลัง...แบบรอยย่นตะไคร่น้ำก็ได้เนื้อรักที่ยังติดเนื้อพระ ช่วยเน้นหลุมร่องให้เห็นเด่นขึ้น...ส่วนที่เห็นเป็นเนื้อขาวนั้น ที่จริงรอยยุบรอยยับก็มี แต่สีขาวทำให้เห็นเป็นผิวเรียบราบ...ไปได้ความลับที่ผู้รู้เขาปิดกันให้แซ่ด ...ด้านหลังพระที่ดูผิวเผินว่า เรียบ ทื่อ ภาษาคนรักพระสมเด็จ ไม่มีชีวิตชีวา เหมือนหลังพระเก๊นั้น...ค่อยๆพลิกตะแคง หามุมส่องแสงดูอีกสักที พระสมเด็จแท้ ท่านจะมีหลุมร่อง ลึกตื้น เป็นคลื่นน้อยๆทุกองค์ถ้าพิมพ์ด้านหน้าดี เนื้อดี ธรรมชาติก็ได้ เจอด้านหลังอย่างที่ว่า... พระสมเด็จวัดระฆังแท้ ก็แค่นี้เอง.พลายชุมพล"},
{"id": 88, "title": "เคียงข้างทุกเส้นทางฝัน", "highlight": "“ซูซูกิ แครี่” (SUZUKI CARRY) รถกระบะบรรทุกอเนกประสงค์เพื่อการพาณิชย์ขนาดย่อม ถือเป็นอีกหนึ่งในอาวุธเด็ดของค่ายซูซูกิ มอเตอร์ (ประเทศไทย) เจ้าพ่อตลาดรถอีโคคาร์ของบ้านเรา", "content": "เพราะมีจุดเด่นที่สามารถนำไปดัดแปลงและตกแต่งเพื่อใช้งานได้อย่างหลากหลายด้วยความที่เป็นกระบะบรรทุกแบบเรียบ สามารถเปิดได้ทั้ง 3 ด้าน ขนถ่ายสัมภาระได้สะดวกและรองรับการใช้งานหลากหลายรูปแบบ รับน้ำหนักบรรทุกสูงสุดถึง 945 กิโลกรัม อีกทั้งวงเลี้ยวแคบสุดเพียง 4.4 เมตร เพิ่มความคล่องตัวในการขับขี่ เหมาะกับการใช้งานในพื้นที่ที่มีเงื่อนไขจำกัดได้เป็นอย่างดี สนนราคาเพียง 395,000 บาทดังนั้น ซูซูกิ แครี่ นอกจากจะถูกจดจำในฐานะ “ฟู้ดทรัค” (Food Truck) มาเป็นเวลายาวนาน ยังได้ต่อยอดมาเป็น “ธุรกิจติดล้อ” ที่ใช้การตลาดเชิงรุกในการเข้าหาผู้บริโภค จนกลายเป็นขวัญใจผู้ประกอบการที่ต้องการอิสระในการเดินตามความฝันและต้องการมีธุรกิจเป็นของตัวเองที่สำคัญค่ายซูซูกิ มอเตอร์ (ประเทศไทย) ยังได้หนุนส่งภาพลักษณ์ของซูซูกิ แครี่ ที่นอกจากจะโดดเด่นในฐานะฟู้ดทรัคและธุรกิจติดล้อแล้ว ยังสามารถพัฒนาดัดแปลงให้เป็นรถเพื่อสนับสนุนและช่วยเหลือสังคม ภายใต้แนวคิดการดำเนินธุรกิจ “SUZUKI Cause We Care–เหนือกว่าความใส่ใจ คือความเข้าใจทุกความต้องการ”ย้ำแนวคิด “Carry Your Dream เคียงข้างทุกเส้นทางฝัน” ยังคงเป็นดีเอ็นเอที่ชัดเจนของซูซูกิ แครี่“เพราะไม่ว่าความฝันของคุณจะเป็นอย่างไร หรืออยู่ท่ามกลางวิกฤตการณ์แบบไหน ซูซูกิ แครี่ พร้อมจะเป็นยานพาหนะที่อยู่เคียงข้างร่วมฝ่าวิกฤติในทุกสถานการณ์”“วัลลภ ตรีฤกษ์งาม” รองประธานกรรมการบริหารค่ายซูซูกิ มอเตอร์ (ประเทศไทย) กล่าวว่า แคมเปญ “CARRY YOUR DREAM CARRY YOUR LIFE” คือหนึ่งในความมุ่งมั่นของซูซูกิที่คิดริเริ่มทำสิ่งใหม่อันแสนท้าทายจนเกิดเป็นนวัตกรรมบนความต้องการของสังคม ผ่านแนวคิด “Carry Your Dream เคียงข้างทุกเส้นทางฝัน” ด้วยการดัดแปลง “ซูซูกิ แครี่” จากรถเพื่อการขนส่งสินค้าให้กลายเป็นรถขนส่งความสุขที่ผ่านมาจึงได้เห็นรถซูซูกิ แครี่ ถูกพัฒนาดัดแปลงพร้อมส่งออกไปช่วยเหลือสังคมไทยมากมายหลายโครงการ รวมทั้งการดัดแปลงให้กลายเป็น “รถเก็บตัวอย่างชีวนิรภัย” หรือ “รถตรวจโควิด” เพื่อนำไปใช้ประโยชน์ทางการแพทย์ สำหรับการตรวจหาเชื้อโควิด-19 ในเชิงรุกแบบเคลื่อนที่รวมทั้งการดัดแปลงให้เป็น “รถซูซูกิ ปันสุข” ตระเวนแจกจ่ายเครื่อง อุปโภคบริโภคและของใช้ที่จำเป็นให้กับประชาชนที่ได้รับผลกระทบจากภาวะวิกฤติล่าสุด ซูซูกิได้ร่วมกับผู้ประกอบการนำรถกระบะบรรทุกอเนกประสงค์ SUZUKI CARRY มาดัดแปลงเป็นร้านตัดผมเคลื่อนที่ เพื่อออกไปร่วมกิจกรรม “CSR SUZUKI CARRY Barber Truck” ในการตัดผมให้แก่ผู้ด้อยโอกาสทางสังคมยังสถานที่ต่างๆกว่า 300 รายใน 4 ภูมิภาคทั่วประเทศไทย ในช่วงเดือน ธ.ค.2565-ก.พ.2566จากความมุ่งมั่นที่ตั้งใจทำให้แก่สังคมไทยไม่ว่าจะในกิจกรรมใดๆ ทำให้ซูซูกิ แครี่ จะไม่ได้ถูกจดจำในฐานะ “Food Truck” ธุรกิจติดล้อเพียงอย่างเดียวอีกต่อไป แต่จะกลายเป็น “Goods Truck” ที่สามารถต่อยอดในการช่วยเหลือสังคม“เรียกได้ว่ารถซูซูกิ แครี่ ไม่เพียงแค่เป็นรถกระบะขนสินค้าหรือสัมภาระ แต่ยังเป็นรถขนส่งความสุขเคียงข้างทุกเส้นทางฝัน เป็นเสมือนพาร์ตเนอร์คนสำคัญ ที่พร้อมสนับสนุนและร่วมขับเคลื่อนอยู่เคียงข้างด้วยความจริงใจ”.อัลคาโปนmotorwars@thairath.co.th"},
{"id": 87, "title": "เจาะสมาร์ทโฟนเด่นในงาน MWC 2023", "highlight": "งาน Mobile World Congress (MWC 2023) อีเวนต์โชว์เทคโนโลยีสื่อสารไร้สายใหญ่สุดงานหนึ่งของโลกที่ประเทศสเปน แม้ว่ายังหลงเหลือร่องรอยผลกระทบจากการแพร่ระบาดไวรัสโควิด-19 แต่ก็มีหลายๆแบรนด์จัดกิจกรรมกันอย่างคึกคัก ซึ่งทีมงานได้หยิบยกความเคลื่อนไหวที่น่าสนใจในงานนี้ มีอะไรบ้างติดตามกันได้ใช้เองซ่อมเอง", "content": "เริ่มจากค่ายโนเกีย ยักษ์ใหญ่ในอดีตที่ประกาศเปลี่ยนภาพลักษณ์แบรนด์ใหม่ ซึ่งเป็นส่วนหนึ่งของกลยุทธ์ระยะยาวของโนเกีย พร้อมกับแนะนำสมาร์ทโฟนใหม่ Nokia G22 กับจุดเด่นแนวคิดเป็นโทรศัพท์ที่ใช้งานได้ยาวนาน จะวางจำหน่ายวันที่ 8 มี.ค.66 ราคา 149.99 ปอนด์ หรือประมาณ 6,260 บาทและร่วมมือกับ iFixit ในการจำหน่ายอะไหล่และอุปกรณ์ในการแกะเครื่อง ผู้ใช้สามารถซ่อมแซมได้ด้วยตนเอง โดยโนเกียระบุว่า สามารถแกะฝาหลังเครื่องเพื่อเปลี่ยนแบตเตอรี่และประกอบกลับได้โดยใช้เวลาเพียงแค่ 5 นาที ส่วนการเปลี่ยนหน้าจอ ทำได้ภายในเวลา 20 นาทีจอหมุนได้จากโมโตandroidpolice.com รายงานว่า โมโตโรล่าแนะนำ Motorola Rizr สมาร์ทโฟนในแนวคิดที่จอหมุนได้ โดยทางโมโตโรล่ากำลังผลักดันอุปกรณ์ที่สามารถขยายหรือย่อขนาดจอในมือของคุณได้ตามความจำเป็น จอแสดงผลสามารถเปลี่ยนจากอุปกรณ์พกพาขนาด 5 นิ้ว เป็นแผงขนาด 6.5 นิ้วได้ ซึ่งเหมาะกับการเล่นเกมหรือดู YouTube Rizr อาจเป็นโทรศัพท์ที่เจ๋งที่สุดในงาน MWC ปีนี้ หมายความว่ามันคลี่อยู่ในมือของคุณอย่างแท้จริง ยากที่จะเหยียดหยามเกินไปเกี่ยวกับเรื่องนี้ชาร์จแบตเต็มเพียง 9 นาทีเศษ เรียลมี (realme) เปิดตัว realme GT3 สมาร์ทโฟนแฟล็กชิปรุ่นใหม่กับจุดเด่นชาร์จแบตเร็ว 240W ผ่านพอร์ต USB-C ที่ระบุว่าเร็วที่สุดในโลกในปัจจุบัน สามารถชาร์จแบตความจุ 4600mAh จาก 0-20% ในเวลาเพียง 80 วินาที และใช้เวลาเพียง 9 นาที 30 วินาที ในการชาร์จเต็ม 100% พร้อมระบุถึงความปลอดภัยติดตั้งระบบระบายความร้อนแบบ 6580mm2-large VC Liquid Cooling System ซึ่งคลุมส่วนแบตเตอรี่ถึง 61.5% จึงช่วยในการกระจายความร้อนได้อย่างดี รวมถึงอายุการใช้งานแบตเตอรี่ จากการทดสอบประสิทธิภาพแบต 80% แม้จะผ่านการชาร์จ 240W ไปแล้วถึง 1,600 รอบ และการรองรับการใช้งานร่วมกับอุปกรณ์อื่น วางจำหน่ายในราคาเริ่มต้นที่ 649 ดอลลาร์สหรัฐฯจอพับก็มาออเนอร์ (HONOR) แนะนำ HONOR Magic Vs เป็นสมาร์ทโฟนจอพับได้รุ่นแรกแนะนำนอกประเทศจีน ดีไซน์บางพิเศษและมีน้ำหนักเบา โดยเมื่อพับแล้วมีความบางเพียง 12.9 มิลลิเมตร และมีน้ำหนัก 267 กรัม มาพร้อมแบตเตอรี่ขนาด 5000 mAh บานพับไร้เฟืองน้ำหนักเบาพิเศษบานพับสามารถทนต่อการพับได้ถึง 400,000 ครั้ง โดยคำนวณจากการพับ 100 ครั้งต่อวัน จอแสดงผลคู่ ภายนอกขนาด 6.45 นิ้ว ส่วนจอภายในขนาด 7.9 นิ้ว กล้องหลักอัลตราไวด์และมาโคร 50MP มีให้เลือก 2 สี คือสีฟ้าและดำ ราคา 1,199 ยูโร แต่ยังไม่ประกาศวันจำหน่ายเทคโน (Tecno) แนะนำ Tecno Phantom V Fold สมาร์ทโฟนจอพับรุ่นแรก กับจุดเด่นที่ราคาย่อมเยาเพราะใช้ชิปเซต MediaTek 9000+ SoC จอแสดงผลคู่ ภายนอกขนาด 6.42 นิ้ว ส่วนจอภายในขนาด 7.85 นิ้ว แบตเตอรี่ขนาด 5000 mAh ตัวเครื่องขนาด 159.4 × 140.4 ×6.9 มม. และมีน้ำหนัก 299 กรัม ราคาประมาณ 38,000 บาทกล้องไลก้าและเซ็นเซอร์ใหญ่ 1 นิ้ว เสียวหมี่ แนะนำ Xiaomi 13 ซีรีส์ หลังจากเปิดตัวที่ประเทศจีนก็ได้แนะนำในงานดังกล่าวพร้อมเปิดเผยสเปกและราคาจำหน่ายเป็นที่เรียบร้อยแล้ว กับจุดเด่นกล้องมาพร้อมกับเลนส์ไลก้า (Leica) ใช้ชิปเซต Snapdragon 8 Gen 2 Xiaomi 13 มาพร้อมหน้าจอ ขนาด 6.36 นิ้ว ส่วน Xiaomi 13 Pro มาพร้อมหน้าจอขนาด 6.73 นิ้ว Xiaomi 13 Pro มาพร้อมกล้องครอบคลุมทางยาวโฟกัสตั้งแต่ 14 มม. ถึง 75 มม. โดยประกอบไปด้วยกล้องเลนส์ไวด์ 23 มม. พร้อมเซ็นเซอร์ IMX989 ขนาดใหญ่ 1 นิ้ว กล้องเทเลโฟโต้ลอยตัว 75 มม. และเลนส์อัลตราไวด์ 14 มม. ซึ่งทำให้ความสามารถการถ่ายภาพของ Xiaomi 13 Pro น่าประทับใจยิ่งขึ้น."},
{"id": 91, "title": "“บิ๊กป๋อ” นำทัพปราบยา ทิ้งผลงานไว้ก่อนเกษียณ", "highlight": "นโยบายเร่งด่วน พล.ต.อ.ดำรงศักดิ์ กิตติประภัสร์ ผบ.ตร. ในการแก้ปัญหาการแพร่ระบาดยาเสพติด ให้เพิ่มความเข้มข้นแก้ไขปัญหายาเสพติดในทุกมิติ ไม่ว่าจะเป็นมิติการป้องกัน ปราบปราม และบำบัดรักษาทำงานร่วมกับหน่วยงานที่เกี่ยวข้อง และยกระดับการเข้าถึงชุมชนตามแนวนโยบายของ พล.อ.ประยุทธ์ จันทร์โอชา นายกรัฐมนตรี เพื่อทำให้จำนวนผู้ค้าและผู้เสพยาเสพติดลดลงในทุกพื้นที่", "content": "พล.ต.อ.ดำรงศักดิ์ มอบ “บิ๊กป๋อ” พล.ต.อ.ชินภัทร สารสิน รอง ผบ.ตร. ลูกหม้อ บช.ปส. ทายาท พล.ต.อ.เภา สารสิน อดีตอธิบดีตำรวจ ตำรวจมือสะอาด เป็น ผอ.ศอ.ปส.ตร. กำกับ ดูแลและปฏิบัติราชการแทน ผบ.ตร. มี พล.ต.ท.ประจวบ วงศ์สุข ผู้ช่วย ผบ.ตร. พล.ต.ท.สรายุทธ สงวนโภคัย ผบช.ปส. ร่วมขับเคลื่อนผบ.ตร.เลือกถูกคนถูกงาน พล.ต.อ.ชินภัทร เป็นผู้ที่มีความรู้ ความสามารถและประสบการณ์งานปราบปรามยาเสพติดยาวนาน ตั้งแต่รับเป็นรอง สว.แผนก 1 กก. 7 กองปราบปราม รับผิดชอบปราบปรามยาเสพติดผบก.ปส.3 รอง ผบช.ปส. และ ผบช.ปส. มีผลงานแก้ไขปัญหายาเสพติดมาต่อเนื่อง จับกุมขยายผลเครือข่าย สกัดกั้นการลำเลียง ยึดทรัพย์สินคดีสำคัญมาโดยตลอด สมัยที่เป็นผู้ช่วย ผบ.ตร.เป็น รอง ผอ.ศอ.ปส.ตร. ชื่อชั้นเป็นที่ยอมรับของตำรวจและหน่วยงานที่เกี่ยวข้องด้านยาเสพติดมายาวนานเมื่อรับภารกิจสำคัญ พล.ต.อ.ชินภัทร สำรวจสภาพปัญหายาเสพติดในปัจจุบันจำนวนผู้ใช้ ผู้เสพ ผู้ติดยาเสพติด จะเพิ่มขึ้นตามสภาพเศรษฐกิจและการเปลี่ยนแปลงทางสังคม ปัญหาอาชญากรรมหลายประเภทผู้ก่อเหตุหลายคดีเกี่ยวข้องยาเสพติดทั้งผู้ใช้ ผู้เสพ ผู้ติดยาเสพติด ผู้ป่วยจิตเวชหรือผู้มีอาการทางจิตจากใช้ยาเสพติดลักษณะก่อเหตุที่รุนแรงแนวโน้มเพิ่มสูงขึ้น ส่งผลกระทบต่อความปลอดภัยในชีวิตและทรัพย์สินเป็นวงกว้าง บางรายคลุ้มคลั่งทำลายทรัพย์สิน ทำร้ายคนใกล้ชิดในครอบครัว ทำให้เกิดการสูญเสียชีวิตผู้ที่ไม่เกี่ยวข้อง“บิ๊กป๋อ” กำหนดนโยบายในการป้องกันและปราบปรามยาเสพติดให้ได้ผล 1.โครงการ “ชุมชนยั่งยืน” แก้ปัญหายาเสพติดครบวงจรตามยุทธศาสตร์ชาติ ปี 2566 เป็นโครงการที่ในชุมชนทำต่อเนื่องเป็นปีที่ 3 เป็นโครงการที่แก้ไขปัญหายาเสพติดในชุมชนได้จริง ปัจจัยในความสำเร็จเกิดจากผู้นำชุมชน กำนัน ผู้ใหญ่บ้าน อสม. เป็นแกนนำหลัก เดินนำหน้าสร้างความเชื่อมั่นให้กับครอบครัวผู้เข้าร่วมโครงการ ชุดปฏิบัติการตำรวจ ฝ่ายปกครอง สาธารณสุขและท้องถิ่น เข้าร่วมสนับสนุนการปฏิบัติ ให้การป้องกันและบำบัดรักษาในชุมชน ประสบความสำเร็จเป็นนโยบาย พล.ต.อ.ดำรงศักดิ์เคยใช้แก้ปัญหายาเสพติดสำเร็จสมัยที่เป็น ผบช.ภ.32. เน้นการจับกุมผู้จำหน่ายยาเสพติดรายย่อยในพื้นที่ให้ได้มากที่สุด ให้ลงพื้นที่สืบสวนหาข่าวและนำข้อมูลจากผู้เสพทั้งที่จับกุมดำเนินคดีและที่ส่งบำบัด สืบสวนแสวงหาพยานหลักฐานเพื่อจับกุม เมื่อสถานีตำรวจจับกุมได้มากจะส่งผลให้คดีอาชญากรรม คดีลัก วิ่ง ชิง ปล้น ทำร้าย เด็กแว้นก่อความเดือดร้อนรำคาญ ลดน้อยลงสร้างความพึงพอใจให้กับประชาชนในพื้นที่ จะตรวจสอบผลการปฏิบัติงานใกล้ชิดและมีมาตรการมอบรางวัลและมาตรการปกครองกับหน่วยที่มีผลการปฏิบัติต่ำกว่าเป้าหมายกำหนด3. จับกุมผู้จำหน่ายยาเสพติดรายสำคัญ ลักลอบ ลำเลียงยาเสพติด ให้ผู้บังคับบัญชาใส่ใจสืบสวนขยายผล ทั้งต้นทางผู้เกี่ยวข้องและปลายทางทั้งระบบ เมื่อจับกุมให้สืบสวนขยายผลทันที หากพบผู้เกี่ยวข้องหลายพื้นที่ข้ามจังหวัด ข้าม บช.ให้ ประสาน บช.ปส.เข้าร่วมสืบสวนขยายผล จับกุมและยึดทรัพย์สินทั้งกระ บวนการ4.ความร่วมมือระหว่างประเทศ โดยเฉพาะ ประเทศเพื่อนบ้านที่มีแนวชายแดนติดต่อกันประสานงานจับกุมผู้ต้องหาตามหมายจับคดียาเสพติดที่หลบหนีข้ามประเทศ นำตัวกลับมาดำเนินคดีภายในประเทศ ร่วมมือในการควบคุมลักลอบนำเข้าสารตั้งต้น เคมีภัณฑ์ที่ใช้ผลิตยาเสพติด เช่น โซเดียมไซยาไนด์ แอมโมเนียมไนเตรท หากหยุดยั้งหรือลดการลักลอบนำเข้าสารตั้งต้นเหล่านี้เข้าสู่แหล่งผลิต จะสามารถลดปริมาณการผลิตยาเสพติดลงได้ผลงานล่าสุด ตำรวจ ปส. (NSB) เปิดปฏิบัติการ “อินทรชิตแผลงศร” ขยายผลปิดล้อมจับกุม 3 เครือข่ายใหญ่ 20 จุดในพื้นที่ภาคเหนือและภาคกลาง จับผู้ต้องหา 4 ราย ยึดทรัพย์ 100 ล้านบาท เครือข่ายนายฮ้อยทมิฬ จับกุมกลุ่มลำเลียงยาเสพติด 3 ราย ยาบ้า 7 ล้านเม็ด จ.พระนครศรีอยุธยาและพื้นที่ใกล้เคียงหลายจุด ยึดทรัพย์ 11 ล้านบาท เครือข่ายรถบรรทุกโลจิสติกส์ รับขนส่งสินค้าพื้นที่ภาคเหนือจับกุมได้ 1 คน ยาบ้า 2 ล้านเม็ดที่ด่านตรวจยาเสพติดสบปราบ จ.ลำปาง หลังนำยาซุกซ่อนกับพัสดุอื่นๆ ลำเลียงส่งเครือข่ายพื้นที่ตอนใน เครือข่ายหนองตาโล่ จับกุมกลุ่มลำเลียง 3 ราย ไอซ์ 279 กิโลกรัม พื้นที่ จ.พัทลุง ขยายผลออกหมายจับเพิ่ม ผู้สั่งการและผู้ส่งมอบยาเสพติดให้ผู้ต้องหา ตรวจค้น จับกุมและยึดทรัพย์สินในพื้นที่ภาคกลางอีก 6 จุดผลงานสุดคลาสสิก ชุด ศอ.ปส.ตร.ร่วมกับสืบสวนนครบาล แกะรอยก่อนจับ นายจีมินช็อง “โอปป้าเก๊” หนีคดียาเสพติด face off จากไทยบ้านสู่โอปป้าเพื่ออำพรางการติดตามจากตำรวจ ก่อนถูกจับตัวก่อวีรกรรมสุดแสบ เป็น “ต้นตอ” ที่สำคัญในการแพร่ระบาดของยาเสพติดชนิด ยาอี หรือยาเลิฟในพื้นที่กรุงเทพฯ และปริมณฑลหลบหนีไร้ร่องรอยนานเกือบ 3 เดือน พล.ต.ต.ธีรเดช ธรรมสุธีร์ ผบก.สส.บช.น. และหัวหน้า ศอ.ปส.ตร. ชุดปฏิบัติการที่ 5 “มือขวาบิ๊กป๋อ” ใช้สุดยอดเทคนิคส่งสารวัตรมือดี “แฝงตัว” จับกุมได้ในคอนโดฯหรู นายจีมิน-ซ็อง รับสารภาพว่า มีคอนเนกชันทั่วโลก สั่งจากดาร์กเว็บ โอนจ่ายด้วยบิทคอยน์ แต่ที่เกมเพราะลูกน้องทำผิดแผน และถูกตำรวจสืบสวนนครบาล ย้อนรอยเข้าจับกุมพล.ต.อ.ชินภัทร สารสิน รอง ผบ.ตร.และ ผอ.ศปอส.ตร. กล่าวกับ “ทีมข่าวอาชญากรรม” ว่า “ผมมีความมุ่งมั่น ตั้งใจที่จะขับเคลื่อน การปฏิบัติงานของเจ้าหน้าที่ตำรวจในการป้องกันและปราบปรามยาเสพติดอย่างจริงจัง ต่อเนื่อง รวมทั้งปรับปรุง พัฒนา การปฏิบัติงานให้มีประสิทธิภาพเพิ่มมากขึ้นเพื่อให้การแพร่ระบาดยาเสพติดลดลง ประชาชนมีความปลอดภัยในชีวิต และทรัพย์สิน สร้างความเชื่อมั่นในการปฏิบัติงานของเจ้าหน้าที่ตำรวจ เป็นที่พึ่งให้กับประชาชนอย่างแท้จริง”“ผมชอบอยู่ตรงนี้ (ปราบปรามยาเสพติด) มีความรู้สึกว่าเป็นตำรวจต้องจับผู้ร้ายและมีเป้าหมายมุ่งมั่นพิทักษ์ไทยให้ปลอดภัยยาเสพติด เพื่อถวายเป็นพระราชกุศลเบื้องยุคลบาท และเดินตามรอยคำสอนของอธิบดีเภา สารสิน” อีกหนึ่งนายตำรวจมือทำงานที่อยู่เบื้องหลังงานปราบปรามยาเสพติดมาตลอดชีวิตราชการ เป็นแบบอย่างของตำรวจรุ่นหลังได้เจริญรอยเส้นทางมือปราบยาเสพติด นายตำรวจที่เติบโตกับ “เนื้องาน” ตลอดชีวิตฝากชื่อ ฝากผลงานไว้มากมาย เป็นนายตำรวจที่ทุ่มเท เสี่ยงเป็นเสี่ยงตายกับงานยาเสพติด เป็นนายที่อยู่เคียงข้างลูกน้องคนทำงาน เป็น “ลูกหม้อ บช.ปส.” ตัวจริง มีส่วนสำคัญในการรับนโยบาย นายกรัฐมนตรี และ ผบ.ตร. เดินหน้าปราบยาเสพติดทุกมิติ ฝากผลงานยาเสพติดให้ตำรวจและประชาชนได้จดจำ...ก่อนเกษียณอายุราชการปีนี้.ทีมข่าวอาชญากรรม"},
{"id": 82, "title": "คนไซเบอร์เซเคียวริตี้เครียดสูง แรงกดดันส่งผลให้เปลี่ยนงาน", "highlight": "การ์ทเนอร์ อิงค์ คาดการณ์ว่าภายในปี 2568 เกือบครึ่งของผู้บริหารความปลอดภัยทางไซเบอร์จะเปลี่ยนงาน เพราะเป้าหมายเดียวที่ต้อง “ไม่โดนแฮ็ก” หรือ “ไม่ทำให้เกิดช่องโหว่” เสียเอง กลายเป็นการสร้างแรงกดดันมหาศาล และแม้จะหางานได้โดยง่าย แต่กว่า 25% มีแนวโน้มหันไปทำงานที่แตกต่างจากเดิมอย่างสิ้นเชิง ผลวิจัยบ่งชี้ภายในปี 2568 ปัญหาการขาดบุคลากรและความผิดพลาดของมนุษย์ จะเป็นสาเหตุของอุบัติภัยทางไซเบอร์สำคัญๆ มากกว่าครึ่ง", "content": "ดีฟติ โกพอล ผู้อำนวยการฝ่ายวิจัยของการ์ทเนอร์ กล่าวว่า คนทำงานด้านความปลอดภัยไซเบอร์หรือไซเบอร์ เซเคียวริตี้ กำลังเผชิญกับความเครียดในระดับที่แตกต่างกันออกไป โดยระดับผู้บริหารอยู่ในโหมดที่ต้องปกป้ององค์กร ด้วยผลลัพธ์ที่เป็นไปได้อย่างเดียวคือ ต้องไม่โดนแฮ็กหรือไม่ทำให้เกิดช่องโหว่เสียเอง ผลกระทบทางจิตวิทยานี้ ส่งผลโดยตรงต่อคุณภาพการตัดสินใจและประสิทธิภาพการทำงานของทั้งผู้นำและทีมงานไซเบอร์ซีเคียวริตี้ด้วยพลวัตเหล่านี้ รวมถึงโอกาสในตลาดที่มีอยู่อย่างมหาศาล สำหรับงานด้านผู้เชี่ยวชาญความปลอดภัยทางไซเบอร์ ทำให้การเปลี่ยนย้ายบุคลากรที่มีทักษะความสามารถ กลายเป็นสัญญาณอันตรายต่อทีมงานความปลอดภัย จากการวิจัยของการ์ทเนอร์ชี้ให้เห็นว่า โปรแกรมการรักษาความปลอดภัยทางไซเบอร์ที่เน้นปฏิบัติตามกฎระเบียบ, การที่ผู้บริหารให้ความร่วมมือต่ำและเกณฑ์มาตรฐานความปลอดภัยที่ต่ำกว่าในอุตสาหกรรม ล้วนเป็นปัจจัยชี้วัดว่าองค์กรเหล่านั้นไม่ให้ความสำคัญกับการจัดการความเสี่ยงด้านความปลอดภัย และองค์กรประเภทนี้มีแนวโน้มที่จะเผชิญกับปัญหาที่เพิ่มสูงขึ้นในกลุ่มพนักงานที่มีความสามารถ โดยเฉพาะผลกระทบต่อความรู้สึกและคุณค่าในการทำงานของพนักงานเหล่านั้น “ภาวะหมดไฟ (Burnout) และการทำงานแบบจำยอม คือผลลัพธ์ของวัฒนธรรมองค์กรที่แย่ แม้การขจัดความเครียดของการทำงานให้หมดไปจะเป็นเป้าหมายที่เป็นไปไม่ได้ แต่พนักงานที่เชื่อมั่นและศรัทธาในองค์กรที่ทำงานอยู่ จะสามารถจัดการกับงานที่ท้าทายและกดดันได้อย่างเหลือเชื่อ”การ์ทเนอร์คาดว่า ภายในปี 2568 ปัญหาการขาดบุคลากรและความผิดพลาดของมนุษย์ จะเป็นสาเหตุโดยตรงต่ออุบัติภัยทางไซเบอร์สำคัญๆมากกว่าครึ่ง โดยตัวเลขการโจมตีทางไซเบอร์และการหลอกลวงออนไลน์ในรูปแบบต่างๆ จะเพิ่มขึ้นอย่างรวดเร็ว เนื่องจากผู้โจมตีมองว่ามนุษย์คือจุดเปราะบางที่สุดนอกจากนั้นภายในปี 2568 กว่า 50% ของผู้บริหารความปลอดภัยไซเบอร์จะเปลี่ยนงาน โดย 25% จะหันไปสู่การทำงานที่แตกต่างออกไปอย่างสิ้นเชิง เพื่อหลีกหนีจากความเครียดการสำรวจของการ์ทเนอร์ในเดือน พ.ค. และ มิ.ย.2565 ต่อความคิดเห็นพนักงานจำนวน 1,310 ราย พบว่าในช่วง 12 เดือนที่ผ่านมา 69% ของพนักงาน ละเลยคำแนะนำด้านความปลอดภัยทางไซเบอร์ขององค์กร และ 74% ของพนักงานบอกว่า พวกเขาเต็มใจที่จะละเลยคำแนะนำนั้น ถ้ามันจะช่วยให้พวกเขาหรือทีมบรรลุเป้าหมายทางธุรกิจขณะที่ พอล เฟอทาโด รองประธานฝ่ายวิจัยของการ์ทเนอร์ กล่าวเพิ่มเติมว่า พฤติกรรมการทำงานที่สร้างความไม่ปลอดภัยทางไซเบอร์ให้กับองค์กรดังกล่าว คือปัจจัยขับเคลื่อนสำคัญที่ก่อให้เกิดความเสี่ยงจากภายในองค์กรเอง."},
{"id": 81, "title": "จีนขอสหรัฐอเมริกา เลิกคิดครองโลก", "highlight": "ทีมข่าวต่างประเทศ นสพ.ไทยรัฐ ขอขอบคุณจากใจถึง ผศ.ฉัตรชัย ศุกระกาญจน์ ประธานสภาวัฒนธรรมจังหวัดนครศรีธรรมราช ที่ติดตามอ่านเป็นประจำ และสละเวลาอันมีค่าเขียนจดหมายชื่นชมเข้ามาครับ", "content": "ในช่วงสัปดาห์วันครบรอบ 1 ปีสงครามยูเครน-รัสเซีย 24 ก.พ.ที่ผ่านมา นอกจากรัฐบาลจีนจะเปิดเผยแผนการสันติภาพ 12 ประการแล้ว ก็ยังมีการปล่อยเอกสารออกมาอีกฉบับเช่นกันถือเป็นเอกสารที่ไม่ค่อยมีเจตนาดีเท่าใดนักๆ เพราะมุ่งไปในลักษณะท้าชนกับมหาอำนาจตะวันตกอย่างสหรัฐอเมริกาโดยตรง ภายใต้หัวข้อว่า “ความเป็นเจ้าโลกของสหรัฐฯ และอันตรายที่ตามมา” แต่ก็สอดรับบรรยากาศการเผชิญหน้าระหว่างมหาอำนาจใหม่เก่าได้อย่างดี เนื่องจากระยะหลังเอง สหรัฐฯก็ไม่ยั้งเช่นกัน มองจีนเป็นภัยคุกคามทางเศรษฐกิจและความมั่นคงที่จำเป็นต้องตอบโต้อย่างเร่งด่วนทั้งนี้ รัฐบาลจีนเกริ่นนำว่า นับตั้งแต่กลายเป็นมหาอำนาจโลกหลังผ่านพ้นสงครามโลกทั้งสองครั้งจวบจนผ่านพ้นสงครามเย็น สหรัฐฯยิ่งมีความอาจหาญที่จะแทรกแซงกิจการภายในของประเทศอื่นๆ เสริมสร้าง ล่วงละเมิด และคงไว้ซึ่งความเป็นเจ้าโลก ยกระดับการบ่อนทำลาย แทรกซึม ยุยงให้เกิดความขัดแย้งภายในประเทศ หรือถึงขั้นก่อสงครามภายใต้หน้ากากของการส่งเสริมประชาธิปไตย เสรีภาพและสิทธิมนุษยชนพร้อมแบ่งการครองอิทธิพลเป็น 5 ประเภท เริ่มตั้งแต่ 1.ภาคการเมือง มีตัวอย่างปรากฏมากมายถึงการที่สหรัฐฯใช้การส่งเสริมประชาธิปไตย ดำเนินการแทรกแซงชาติละตินอเมริกา จัดการปฏิวัติหลากสีในยุโรป-เอเชีย รังสรรค์จุดไฟอาหรับสปริงในตะวันออกกลางและแอฟริกาเหนือ นำมาซึ่งความโกลาหลและหายนะแก่หลายประเทศ ยกตัวอย่างการปฏิวัติกุหลาบในจอร์เจีย การปฏิวัติสีส้มในยูเครน การปฏิวัติทิวลิบในคีร์กิซสถาน การขับไล่ประธานาธิบดีเฟอร์ดินาน มาร์กอส และโจเซฟ เอสตราดา ในฟิลิปปินส์ ภายใต้การปฏิวัติพลังประชาชน หรือความพยายาม แทรกแซงเวเนซุเอลา นอกจากนี้ สหรัฐฯยังมีการจัดตั้งกลุ่มต่างๆขึ้นมา ภายใต้ระบบความเป็นพันธมิตร ไม่ว่าจะเป็นไฟฟ์-อายส์ ควอด หรือออกัส บีบให้ชาติในภูมิภาคต้องเลือกข้าง ทั้งยังตัดสินประชาธิปไตยในประเทศอื่นโดยพลการ ปลุกปั่นให้เกิดการเผชิญหน้า สร้างความเป็นอริต่อกันด้วยบริบทของประชาธิปไตย สู้เผด็จการ2.ภาคการทหาร นับตั้งแต่ปี 2544 เป็นต้นมา สงครามและปฏิบัติการทางทหารของสหรัฐฯในนามสงครามต่อต้านการก่อร้าย ส่งผลให้มีผู้เสียชีวิตแล้วกว่า 900,000 คน ในจำนวนนี้ 335,000 คนเป็นพลเรือน บาดเจ็บนับล้านคน ไร้ที่อยู่อาศัยกว่า 10 ล้านคน ไปจนถึงกลายเป็นผู้ลี้ภัยกว่า 37 ล้านคน ประวัติศาสตร์ของสหรัฐฯคือการใช้ความรุนแรงและการขยายดินแดน ไม่ว่าการสังหารอินเดียน รบเม็กซิโก ยึดฮาวาย ขณะที่หลังสงครามโลกครั้งที่ 2 ก็ยั่วยุให้เกิดสงครามหรือก่อสงครามอย่างสงครามเกาหลี เวียดนาม อ่าวเปอร์เซีย โคโซโว อัฟกานิสถาน อรัก ลิเบีย และซีเรีย งบประมาณทางทหารรายปีของสหรัฐฯอยู่ที่กว่า 700,000 ล้านดอลลาร์สหรัฐฯ คิดเป็น 40% ของทั้งโลก มีฐานทัพอยู่ในต่างแดนกว่า 800 แห่ง มีทหารกว่า 173,000 นายประจำอยู่ใน 159 ประเทศ3.ภาคเศรษฐกิจ หลังสงครามโลกครั้งที่ 2 สหรัฐฯเป็นแกนนำในการจัดตั้งระบบธนาคารโลกและกองทุนการเงินระหว่างประเทศ ซึ่งเมื่อรวมเข้ากับแผนมาร์แชลสำหรับฟื้นฟูยุโรปแล้ว จึงทำให้ระบบเงินดอลลาร์กลายเป็นจุด ศูนย์กลางการเงินโลก ซึ่งดอลลาร์นี่เองคือต้นตอหลักของความไร้เสถียรภาพและความไม่แน่นอนของเศรษฐกิจโลก โดยเฉพาะเวลาที่รัฐบาลสหรัฐฯเปลี่ยนแปลงนโยบายการเงิน ดั่งที่ รมว.คลังสมัยอดีตประธานาธิบดีริชาร์ด นิกสัน เคยกล่าวไว้ว่า “ดอลลาร์คือเงินของเรา แต่มันคือปัญหาของคุณ” และที่สำคัญสหรัฐฯใช้เศรษฐกิจเป็นอาวุธทางการเมือง หนึ่งในนั้นคือกลไกการคว่ำบาตรเพียงฝ่ายเดียว ซึ่งห่างไกลจากหลักการเศรษฐกิจตลาดเสรีที่สหรัฐฯส่งเสริม4.ภาคเทคโนโลยี สหรัฐฯผูกขาดทรัพย์สิน ทางปัญญาโดยอ้างว่าเพื่อให้การคุ้มครอง อาศัยความได้เปรียบมากกว่าเมื่อเทียบกับประเทศกำลังพัฒนา และเอามาตรฐานของสหรัฐฯเข้ามา กำหนดทิศทางของการคุ้มครองทรัพย์สินทางปัญญา การกดดันไม่ให้ประเทศอื่นๆมาเป็นคู่แข่ง อย่างกรณีญี่ปุ่น ที่สูญเสียตำแหน่งผู้ผลิตเซมิคอนดักเตอร์รายใหญ่ของโลก จากการทำข้อตกลงกับสหรัฐฯเมื่อกว่า 40 ปีก่อน หรือความพยายามบีบจีนออกจากการแข่งขันเทคโน โลยี 5จี ด้วยการจัดตั้งกลุ่มพันธมิตรขึ้นมา พร้อมนำฉลากประชาธิปไตย สิทธิมนุษยชน เข้ามา ตีตราสินค้าและบริการ ไม่รวมถึงการโครงการสอดแนมทางไซเบอร์ ไม่เว้นแต่ชาติพันธมิตร ที่ถูกเปิดโปงโดยจูเลียร แอสซานจ์ “วิกิลีกส์”5.ภาควัฒนธรรม การเผยแพร่วัฒนธรรมอเมริกัน ถือเป็นแขนขาหนึ่งของยุทธศาสตร์ครองความเป็นเจ้าโลกของสหรัฐฯ อย่างการเผยแพร่คุณค่าของสหรัฐฯผ่านภาพยนตร์ ทีวีโชว์อย่างแยบคาย พยายามสร้างความเชื่อมโยง กับผู้ชมในประเทศนั้นๆ ด้วยการใช้ตัวละครท้องถิ่น การใช้สื่อมวลชนพยายามปลูกฝังความคิดทีละเล็กละน้อย และมุ่งเน้นในประเทศสังคมนิยม ไม่รวมถึงการกำหนดเสรีภาพสื่อแบบสองมาตรฐานอย่างกรณีแบนสื่อรัสเซีย หรือห้ามเจ้าหน้าที่ประเทศนั้นๆใช้แพลตฟอร์มอย่างทวิตเตอร์ เฟซบุ๊ค ยูทิวบ์ เอกสารของรัฐบาลจีน ให้ข้อสรุปไว้ว่า ประเทศต่างๆควรให้ความเคารพซึ่งกันและกัน ประเทศที่ใหญ่กว่าควรทำตัวให้เหมาะสมกับสถานะ และเป็นผู้นำในการสร้างรูปแบบความสัมพันธ์ระหว่างรัฐแบบใหม่ ที่มุ่งเน้นการเจรจา ความเป็นหุ้นส่วน มากกว่าการเผชิญหน้าและการจับขั้ว จีนขอต่อต้านการแสดงความเป็นเจ้าโลก การใช้อำนาจทางการเมือง และขอต่อต้านการแทรกแซงกิจการภายในประเทศใดๆ สหรัฐฯควรใช้เวลาค้นหาตัวเอง ดูว่าตัวเองทำอะไรลงไป ปล่อยวางความหยิ่งผยองและความมีอคติ พร้อมละทิ้งพฤติกรรมที่ผ่านๆมาไปเสีย.วีรพจน์ อินทรพันธ์"},
{"id": 80, "title": "หลวงปู่ทวด หนึ่งในสยาม จักรพรรดิแห่งนิรันตราย", "highlight": "“อุบัติ”...แปลว่า กำเนิด, การเกิดขึ้น “เหตุ”... แปลว่าสิ่งที่ทำให้เกิดผลตามมา เมื่อพูดถึงอุบัติเหตุคงไม่มีใครอยากให้เกิดขึ้น นอกเสียว่าเกิดจากความคึกคะนองและประมาทเลินเล่อ", "content": "ในเดือนหน้าจะเข้าสู่ช่วงเทศกาลวันสงกรานต์ ถือเป็นวันหยุดยาวที่คนส่วนใหญ่จะถือโอกาสเดินทางไกลเพื่อกลับภูมิลำเนาหรือท่องเที่ยวสถานที่ต่างๆ ตามต่างจังหวัด ความเหนื่อยล้าที่เกิดจากการขับขี่ในระยะทางไกล อาจก่อให้เกิดอันตรายบนท้องถนนได้...คนไทยสมัยโบราณกาลมีคติค่านิยมตามความเชื่อเกี่ยวกับการเดินทางไกลอยู่ 2 อย่าง คือ “ลาง” กับ “ราง”...“ลางสังหรณ์” คือความรู้สึกหรือสรรพสิ่งต่างๆรอบตัวมาดลใจ ทำให้รู้ว่าอาจจะมีเหตุเกิดขึ้นล่วงหน้า เช่น หากนกถ่ายรดบนศีรษะเชื่อว่าจะโชคร้ายหากกำลังจะออกเดินทางแล้วถูกนกถ่ายรดที่ศีรษะ ให้หยุดการเดินทางทันทีหรือเลื่อน กำหนดออกไปเป็นวันรุ่งขึ้น, ถ้าจิ้งจก ตุ๊กแกร้องทัก ห้ามออกจากบ้านเด็ดขาดโดยเฉพาะการเดินทางไกลอาจจะไม่ปลอดภัย โดยถ้าเสียงนั้นอยู่ด้านหลังหรือตรงศีรษะให้เลื่อนการเดินทางแต่หากเสียงร้องทักอยู่ด้านหน้าหรือซ้ายให้เดินทางได้ จะเป็นไปอย่างราบรื่นปลอดภัย, หากมีของแตก...หักก่อนการเดินทาง ประเภทกระจกหรือแก้ว แว่นตา ห้ามเดินทางโดยเด็ดขาด อีกอย่างคือ “เครื่องรางของขลัง” นักรบไทยสมัยโบราณ นอกจากการสักยันต์ลงอาคมเต็มตัวแล้ว การออกศึกสู้รบกับฝ่ายศัตรู มักจะมีวัตถุมงคลพกติดตัว อาทิ พระลีลาเม็ดขนุน สร้างขึ้นในสมัยสุโขทัย มีพลานุภาพด้านแคล้วคลาดจากภยันตราย ทำให้สู้ศึกชนะสงคราม หรือเกราะที่ดีที่สุดในโลก ผ้าซิ่นแม่ ของมงคลที่มีพุทธคุณในตัวไม่ต้องปลุกเสก เครื่องรางที่ทหารไทยในสมัยอยุธยาจะนำติดตัวไปรบในสงครามคือ ชายซิ่นผ้าถุงของแม่ผืนที่คลอดครั้งแรก มีพุทธคุณแก้อาถรรพณ์คุณไสยได้อย่างชะงัด@@@@@@วันผ่านเวลาเปลี่ยนมาถึงยุคสมัยนี้ ลองไถ่ถามคนทั่วไปทั้งไทยและเทศว่า เครื่องรางของขลังใดให้คุณในด้านปกปักรักษา แคล้วคลาดปลอดภัย เชื่อว่ากว่า 90% จะตอบว่าพระเครื่องรูปเหมือนหลวงปู่ทวด จนได้รับความศรัทธาและยกย่องว่า “พระเครื่องหลวงปู่ทวด” เป็นพระจักรพรรดิแห่งนิรันตรายแต่แท้ที่จริงแล้ว พระเครื่องหลวงปู่ทวด มีพุทธคุณครอบจักรวาล หรืออาจกล่าวอีกนัยนึง คือ ครบเครื่องทุกด้าน ทั้งเมตตามหานิยม แคล้วคลาด ป้องกันภัย มหาเสน่ห์ มหาอุด รวมทั้งไล่ภูตผีและป้องกันความอัปมงคล เสนียดจัญไร สิ่งชั่วร้ายทั้งหลายได้อีกด้วยวันที่ 4 มีนา คม 2566 ถือเป็นวาระใหญ่ ครบรอบ 440 ปี ชาตกาลของหลวงปู่ทวด วัดรวกบางสีทอง อ.บางกรวย จ.นนทบุรี โดย พระครูนนทวีราภิวัฒน์ เจ้าอาวาสวัดรวกฯ ได้มีดำริให้จัดสร้างรูปเหมือนหลวงปู่ทวด รุ่น “มงคลชีวิต” ซึ่งทำการออกแบบอย่างพิถีพิถันใช้เวลาร่วมกว่าครึ่งปี...กว่าจะได้โครงหน้าหลวงปู่ทวดที่เป็นเอกลักษณ์เฉพาะของทางวัดหลวงปู่ทวดรุ่น “มงคลชีวิต” ผ่านพิธีอธิษฐานจิตปลุกเสกเรียบร้อยแล้ว โดยวาระนี้ได้รับความเมตตาจาก พระครูสุวรรณโชติวุฒิ (หลวงพ่อตี๋) เจ้าอาวาสวัด หูช้าง พระเกจิอาจารย์ ที่โด่งดังของจังหวัดนนทบุรี...มีการจัดสร้างทั้งหมด 2 พิมพ์ คือ “พิมพ์ขนาดบูชาหน้ารถ” หรือวางบนโต๊ะทำงาน ขนาด 2.1 นิ้ว มีเนื้อสัมฤทธิ์พ่นทรายทอง, เนื้อสัมฤทธิ์พ่นทรายเงิน, เนื้อสัมฤทธิ์พ่นทรายนาก, เนื้อสัมฤทธิ์พ่นทรายดำอมฤต จัดสร้างแบบละ 99 องค์ ให้ทำบุญบูชาองค์ละ 1,299บาท สามารถเลือกบูชาได้ตามโฉลกสีรถ หรือตามธาตุมิตรกับปีนักษัตรเกิดของผู้บูชา และอีกพิมพ์หนึ่งคือ “พิมพ์ขนาดห้อยคอ” ขนาด 2.5 ซม. มีจัดสร้างเนื้อทองคำ, เนื้อเงินบริสุทธิ์ 93% (เงินนอก), เนื้อบรอนซ์ลงยาจีวร, เนื้อสัมฤทธิ์ ฯลฯ@@@@@@ใคร่ขอเรียนเชิญพุทธศาสนิกชนทุกท่านร่วมทำบุญ วัดรวกบางสีทองเปิดให้ทำบุญบูชาไว้ 3 กองบุญ ได้แก่ รายการที่ 1 เจ้าภาพสร้างกำแพงวัด มีกองบุญ 199 กอง ทำบุญกองละ 1,499 บาท (จากเดิม 1,999 บาท) ได้รับ “ชุดของขวัญ” 1 ชุด บรรจุรูปหล่อหลวงปู่ทวดขนาดห้อยคอ 3 องค์ 3 เนื้อ ได้แก่ เนื้อทองขาว, เนื้อทองเทวฤทธิ์และเนื้อทองชมพู หมายเลขเดียวกันทั้งชุด รายการที่ 2 เจ้าภาพบูรณปฏิสังขรณ์พระพุทธรูป มีกองบุญ 199 กอง ทำบุญกองละ 599 บาท ได้รับรูปหล่อหลวงปู่ทวดขนาดห้อยคอ เนื้อบรอนซ์ลงยาสีจีวร 1 องค์ รายการที่ 3 เจ้าภาพบูรณะระบบไฟฟ้าและถวายหลอดไฟรอบอุโบสถ มีกองบุญ 599 กอง ทำบุญกองละ 399บาท ได้รับรูปหล่อหลวงปู่ทวดขนาดห้อยคอ เนื้อสัมฤทธิ์นำฤกษ์ จำนวน 1 องค์ เป็นที่ระลึก“รายได้”...ทั้งหมดนำไปชำระค่าวัสดุอุปกรณ์และค่าแรงงานในการบูรณปฏิสังขรณ์ ภายในวัด สอบถามรายละเอียดเพิ่มเติมหรือติดต่อร่วมทำบุญในครั้งนี้ ได้ที่เบอร์โทรศัพท์ 06-5959-0597, 08-1245-5452 ไอดีไลน์ : Watruak อาจกล่าวได้ว่าหลวงปู่ทวดรุ่น “มงคลชีวิต” ในแต่ละสัดส่วนที่ทางวัดออกแบบได้แฝงความเป็น มงคลทุกอย่างที่ชีวิตมนุษย์ทุกคนล้วนต้องการเอาไว้ 8 ประการด้วยกัน อาทิ “บัลลังก์บัว”...ตามคติความเชื่อคือการบรรลุความสำเร็จในสิ่งที่ต้องการ เลื่อนตำแหน่งยกฐานะ “รูปทรงบัลลังก์บัว”... ส่วนปลายทั้งสองข้างดัดเชิดขึ้นเป็นรูปทรงโค้ง เปรียบได้ดั่งกับเรือสำเภาจีน...เงินจีน (กิมตุ้ง) สื่อถึงมีเงิน มีทองใช้ เข้ามาไม่ขาดมือ“ฐานเขียง”...หมายถึงมีกิน มีใช้ ไม่มีอด “ลูกแก้ว”...คิดสิ่งใดสมปรารถนา สารพัดนึก คนโบราณเชื่อว่า...มีลูกหลานเป็นศรี มีบริวารที่ดี “องค์หลวงปู่ทวด”...ขึ้นชื่อในเรื่องแคล้วคลาดปลอดภัย นิรันตราย รวมถึงเรื่องของสุขภาพดี อายุยืน เป็นประการที่ 6 ถัดมายันต์ “หัวนะโม” สลักที่ใต้ฐานเป็นยันต์เก่าแก่ของทางภาคใต้ มีพุทธคุณในเรื่องการป้องกันโรคภัยไข้เจ็บ รวมถึงเมตตามหานิยม ผู้คนรักใคร่ประการสุดท้าย...มวลสารที่นำมาเป็นชนวนในรุ่นนี้ คือ “ผานไถนา” ซึ่งมีคติความเชื่อว่า ใช้ป้องกันอาเพศ คุณไสย สิ่งอัปมงคลทั้งหลาย ไม่ให้เข้ามากล้ำกราย ทั้งยังจะให้คุณเกี่ยวกับคนทำงาน การเรียนการค้าจะผ่าน (ผาน) และที่เชื่อกันมากที่สุดคือ “พลิกปฐพี” พลิกดวงชะตากลับร้ายกลายเป็นดี...ดั่งผานไถทำนา“ศรัทธา”...นำมาซึ่งปาฏิหาริย์? เชื่อไม่เชื่อโปรดอย่าได้...“ลบหลู่”.รัก-ยม"},
{"id": 77, "title": "พระสมเด็จวัดระฆัง พิมพ์ใหญ่ พุฒาจารย์โต พระเครื่ององค์ครู \"องค์โรงเหล็ก\"", "highlight": "พระสมเด็จ พิมพ์ใหญ่องค์ “โรงเหล็ก” สมเด็จพระพุฒาจารย์ (โต พรหมรังสี) วัดระฆังฯ ของเสี่ยประเสริฐ เจ้าของโรงเหล็ก ย่านสุขาภิบาล.", "content": "เริ่มเข้าสู่ซัมเมอร์กันแล้ว ซึ่งปีนี้มาทั้งความร้อนและฝุ่น PM ๒.๕ ขอให้ท่านผู้ชมที่อยู่กรุงเทพฯและเมืองใหญ่ๆระวังเวลาออกไปกลาง แจ้งควรใส่หน้ากากแบบกันทั้งเชื้อ Covid และ PMเข้าไปสนามไปดูพระเครื่องคลายร้อนตามที่แฟนคลับขอดูพระงามๆที่หายไปนาน องค์แรก พระสมเด็จ พิมพ์ใหญ่ วัดระฆังฯ กรุงเทพฯ ที่ได้ฉายาว่า องค์โรงเหล็ก เพราะเจ้าของคือ เสี่ยประเสริฐ เจ้าของโรงเหล็ก ย่านสุขาภิบาล กรุงเทพฯชื่อนี้ก็เป็นนักนิยมสะสมพระเครื่องตัวจริง แต่เก็บ ตัวเงียบ จนได้เห็นพระที่บอกถึงรสนิยมและวิสัยทัศน์ จึงสะสม พระเครื่องชั้นยอด องค์เยี่ยม มีชื่อเสียง พระดีมีอนาคต องค์แชมป์ “องค์ครู” ที่มักอยู่กับ “รังใหญ่” หมดแล้ว--ดังนั้น กว่าจะได้แต่ละองค์จึงต้องใช้เวลาติดตาม รอนานม้ากกว่าจะได้ และแน่นอนราคาก็สูงสนั่นลั่นวงการองค์นี้มีตำนานว่า เดิมเป็นพระของเจ้าสัวปากน้ำโพ นิยม อสุนี ณ อยุธยา นักนิยมพระเครื่องคนดังระดับตำนานวงการพระ ซึ่งเป็นนักสะสมแถวหน้าสุดแห่งยุค จนที่บ้านต้องทำ ห้องนิรภัยเก็บ เพราะแค่ตู้นิรภัย ไม่พอใส่พระงามๆรวมทั้งพระสมเด็จองค์นี้ ที่ร่ำลือว่ามีความงามอลังการ ลงรักน้ำเกลี้ยง ปิดทองงดงาม ทำให้พิมพ์องค์พระที่สมบูรณ์คมชัดทุกอณู ยิ่งดูโดดเด่นเหมือนมีรัศมีเนื้อพระละเอียด นุ่มหนึกแน่น มวลสารครบสูตร ด้านหลังปาดเรียบ มีรอยปริ รอยปูไต่ เม็ดมวลสาร ก้อนขาว เกล็ดแดง ก้านดำ มีให้พิจารณา “ครบเครื่อง” จนบอกกันว่าหาองค์สู้เทียบชั้นได้ยากจึงเข้าทาง เสี่ยประเสริฐ ซึ่งตาถึง ใจถึง เงินถึง จึงบุกไปเจรจาถึงบ้านในเมืองนครสวรรค์จนจบด้วยราคาเงินสด ๑๔ ล้าน จากนั้นก็นำพระกลับไปจำวัด จำศีล นิ่งสนิทอยู่ในครอบครอง และตั้งแต่ พ.ศ.๒๕๔๐ ถึงปีนี้ พ.ศ.๒๕๖๖ มีเศรษฐีและเซียนใหญ่ไปเจรจาสู่ขอตลอดๆ ให้ราคาสูงขึ้นเป็นลำดับ ล่าสุดได้ยินว่ามีผู้เสนอถึง ๔๐ ล้าน--แต่ “เสี่ยเสริฐ” ยังไม่รับนิมนต์ตามที่เคยบอกว่าปีนี้จะ ลดเพดาน ลงมา พาดู พระดี ราคาเบาะๆ กันมั่ง ก็ขอเชิญชมองค์ที่สอง เป็น พระระฆังหลังฆ้อน สมเด็จพระพุทธโฆษาจารย์ (ม.ร.ว.เจริญ อิศรางกูร) แห่งสำนักวัดระฆังฯ กรุงเทพฯท่านเกิดในรัชสมัย ร.๔ พออายุ ๗ ปี บิดานำไปถวายตัวเป็นศิษย์ พระสมเด็จพระพุฒาจารย์ (ม.จ.ทัต) สมัยเป็นพระมหาเปรียญ ที่วัดระฆังฯท่านได้เรียนพระปริยัติธรรมกับพระอาจารย์หลายรูป รวมถึง ท่านเจ้าประคุณสมเด็จพระพุฒาจารย์ (โต พรหมรังสี) และ สมเด็จพระวันรัต (แดง) วัดสุทัศน์ท่านบรรพชาเป็นสามเณร และเมื่ออายุครบบวช ร.๔ ทรงรับเป็นนาคหลวง บวชให้ ณ วัดพระศรีรัตน ศาสดาราม ท่านแตกฉานพระปริยัติธรรม สอบได้เปรียญ ๕ ประโยคจึงได้รับพระราชทานเลื่อนสมณศักดิ์เรื่อยๆ จน พ.ศ.๒๔๖๕ เป็นชั้นสมเด็จ ที่สมเด็จพระพุทธโฆษาจารย์ เจ้าอาวาสวัดระฆังฯช่วงปลายอายุ ท่านได้สร้างพระสืบทอดวิชาพระอาจารย์ โดยส่งแผ่นโลหะไปให้พระเถระ พระเกจิฯ ผู้มีชื่อเสียงลงจารอักขระเลขยันต์พระคาถา เสกกำกับ ส่งกลับมาเข้าพิธีเททองหล่อสร้าง พระสมเด็จปรกโพธิ์ ด้วย เนื้อโลหะผสม เป็นทรงสี่เหลี่ยมขนาดเล็ก ด้านหน้าเป็นองค์พระนั่งปางสมาธิเหนือฐานบัว รอบพระเศียรเป็นตุ่มซุ้มปรกโพธิ์ประกอบพิธี ๒ วาระ ครั้งแรก ที่พระอุโบสถ เป็นพระสีเข้ม ครั้งที่ ๒ ที่กุฏิ หอพระกลางน้ำ ริมเจ้าพระยา เนื้อพระสีอ่อนกว่า และมีขี้เบ้าจับแน่นในซอกส่วนลึก เพราะเป็นพระเทหล่อเป็นแผง มีก้านช่อติดกันพระทุกองค์จึงมีรอยตัดช่อแต่งตะไบและ รอยค้อนทุบ เป็นที่มาของชื่อ พระระฆังหลังฆ้อน ได้รับความนิยมสูง เป็น ๑ ในพระเครื่องสกุลวัดระฆังฯที่สร้างไว้โดยพระราชาคณะชั้นผู้ใหญ่ระดับ “สมเด็จ”ปัจจุบันทั้งสองรุ่นได้รับความนิยมเหมือนกัน พระแท้ดูง่าย สภาพสมบูรณ์สวยเดิม อย่างองค์นี้ราคาอยู่ที่หลักหมื่นต้น-กลาง มีอานุภาพศักดิ์สิทธิ์ด้านคุ้มครองป้องกันภัย เป็นพระดี พระดัง สำนักวัดระฆังฯ ราคาเบา ลำดับสาม คือ เหรียญ ๒๕ พุทธศตวรรษ พ.ศ.๒๕๐๐ เนื้อทองคำ ซึ่งรัฐบาลไทยสมัยนายกฯ จอมพล ป. พิบูลสงคราม มอบหมายให้ พุทธสมาคม ดำเนินการจัดสร้าง เป็นที่ระลึกในปีกึ่งพุทธกาล ประกอบพิธี ณ มณฑลพิธีท้องสนาม หลวงจัดเป็นพิธีจัดสร้างพระใหญ่ระดับประเทศที่ยังไม่มีพิธีไหนจัดได้อลังการตูม ตามเท่า เพราะนิมนต์พระเกจิฯทั่วประเทศ เดินทางมาทั้งทางรถ ทางเรือ ทางอากาศเข้าร่วมพิธีมีทั้ง พระพุทธรูปบูชา พระเนื้อผง เหรียญปั๊ม ฯลฯ รูปแบบเป็นองค์จำลอง หลวงพ่อพระศรีศากยะทศพลญาณ องค์พระประธานพุทธมณฑลเนื้อเหรียญมี ทองคำ นาก เงิน ดีบุกเสกแล้วออกให้สาธุชนร่วมทำบุญบูชา ซึ่งเพราะเป็น พระดี พิธีหลวง คนไทยจึงมีศรัทธาไปบูชากันพรึ่บ กล่าวกันว่าในยุคนั้นแทบทุกบ้านต้องมีพระดีพิธีสำคัญนี้ จึงหาดูได้ง่ายๆต่างจากปัจจุบันที่เริ่มจะได้รับความนิยม เป็นพระหายาก ถึงยากมาก สำหรับเนื้อพิเศษ ทองคำ นาก เงิน ที่มีจำนวนสร้างน้อย อย่างเหรียญนี้ ของ เสี่ยแม็ก ช้าง เผือก ที่เป็น เนื้อทองคำ สภาพสมบูรณ์สวยเดิมแบบนี้ ราคาหลักล้านมานานแล้ว ตามมาด้วย เหรียญธงชาติ เนื้อเงินลงยา หลวงพ่อเดิม พุทธสโร วัดหนองโพ อ.ตาคลี จ.นครสวรรค์ ๑ ในเหรียญรุ่นที่ได้รับความนิยมสูง หายากมากๆ โดยเฉพาะเหรียญสภาพสมบูรณ์ ลงยาสีธงชาติยังเดิมๆอยู่เต็ม อย่างเหรียญนี้ของ เสี่ยโอลาฟ กิตติศิริสวัสดิ์ ที่ราคากลางอยู่ที่หลักแสนกลางอีกสำนักเป็น เหรียญรุ่นแรก พ.ศ. ๒๕๑๔ เนื้อทองแดง กะไหล่ทองพระครูเนกขัม มาภินันท์ (หลวงพ่อวัดดอนตัน) อ.ท่าวังผา จ.น่าน เหรียญพระเกจิฯ ยอดนิยมอันดับ ๑ ของเมืองน่าน สร้างเป็นเหรียญที่ระลึกคราวหลวงพ่อได้รับพระราชทานแต่งตั้งเป็นพระครูสัญญาบัตรชั้นตรี ที่ พระครูเนกขัมมาภินันท์สร้างแบบ เหรียญปั๊ม หูในตัว รูปทรงพัดยศ ด้านหน้ากลางเหรียญในวงกลม เป็นรูปจำลององค์ท่าน ด้านหลังเป็นรูปแบบยันต์ ๔ อักขระขอมล้านนา เนื้อเหรียญเป็น ทองแดงกะไหล่ทองเหรียญนี้ ของ หงษ์หยก ชญาพัฒน์ เป็นเหรียญแชมป์องค์จริงที่มีความสมบูรณ์สวยระยับ จับตา เพราะความคมชัดของแม่พิมพ์กับกะไหล่ทองเดิมๆแบบเต็มร้อย ที่ยังหาเหรียญเทียบเคียงไม่เจอ อีกเหรียญเป็น เหรียญหน้าวัว รุ่นแรก พ.ศ.๒๕๑๓ หลวงปู่แหวน วัดดอยแม่ปั๋ง จ.เชียงใหม่ย้อนเวลาหาอดีตสมัย หลวงปู่แหวน มีชีวิต ท่านได้รับความเคารพนับถือศรัทธายกย่องจากสาธุชนว่าเป็น พระอร หันต์แห่งเมืองเหนือ ด้วยวัตร ปฏิบัติที่เคร่งครัดเป็น “พระแท้” มีชื่อเสียงสูงสุดในบรรดาพระเถระเกจิอาจารย์ในยุคนั้นเรียกได้ว่าถนนทุกสายมุ่งสู่วัดดอยแม่ปั๋ง เสาะหาพระเครื่องของขลังของท่าน ซึ่งมีคนพบเรื่องราวเล่าลือถึงอิทธิปาฏิหาริย์อัศจรรย์กันทั่วแผ่นดินตลอดอายุท่านอนุญาตให้คณะศิษย์จัดสร้างพระเครื่องวัตถุมงคลไว้หลายแบบ หลายรุ่น ล้วนได้รับความนิยมสูง โดยเฉพาะ เหรียญหน้าวัว แบบนี้ ของ เสี่ยบอย เชียงใหม่ ที่สร้างเป็น เหรียญรุ่นแรก เมื่อปี พ.ศ.๒๕๑๓ปัจจุบันเป็นเหรียญที่ได้รับความนิยมสูง หายากสุด ในสกุลเหรียญหลวงปู่แหวน ซึ่งสภาพสมบูรณ์ สวยแชมป์แบบนี้ ราคาในพื้นที่อยู่ที่หลักหมื่นปลายถึงหลักแสน ถ้าออกนอกพื้นที่ก็เขยิบอีกต่อด้วย พระมงคลเกษม ๒ เนื้อผงพุทธคุณ พ.ศ.๒๕๑๗ หลวงพ่อเกษม สำนักสงฆ์สุสานไตรลักษณ์ จ.ลำปาง พระผู้ได้ชื่อเป็น “พระอริยเจ้าแห่งล้านนา” ด้วยวัตรปฏิบัติที่เคร่งครัด ปฏิบัติมุ่งปรินิพพานขั้นอุกฤษฏ์ ไม่ยึดติดในลาภสักการะท่านจึงสละตำแหน่งเจ้าอาวาสไปสันโดษอยู่ป่าช้า ทำสมาธิภาวนา เล่ากันว่าท่านปฏิบัติอยู่กลางแดดกลางฝน ตลอดฤดูร้อน ฤดูหนาว ฤดูฝน อาบน้ำปีละครั้ง ฉันอาหารสามวันมื้อ แต่สุขภาพร่างกายแข็งแรง ปราศจากกลิ่นกาย ผิวพรรณผุดผ่อง มีน้ำมีนวล และได้สร้างพระเครื่องของขลังด้วยพลังจิตอธิษฐาน มีอานุภาพศักดิ์สิทธิ์เป็นที่เลื่องลือคือ พระมงคลเกษม ๒ ที่สร้างตามแบบ พระมงคลเกษม ๑ ซึ่งออกแบบแม่พิมพ์โดย นายช่างเกษม มงคลเจริญ จำนวน ๔,๙๙๙ องค์ พอออกให้ทำบุญบูชาพระไม่พอต้องจัดทำแบบพิมพ์ จัดสร้างเพิ่มเป็นรุ่น ๒ อีก ๑๐,๐๐๐ องค์ ด้วยมวลสารเดิม เพิ่มเติมข้าวก้นบาตร เส้นเกศาทำให้มีจุดพิจารณาเป็นพระเนื้อไม่แน่น ชำรุดหลุดร่วงง่าย แต่ก็มีผู้ทำบุญบูชาจนหมด องค์นี้ของ เสี่ยโหน่ง กาดเมฆ เป็นพระสภาพสมบูรณ์สวยเดิม ราคาอยู่ที่หลักหมื่นกลางถึงปลายมาถึงเรื่องปิดท้ายในห้างสรรพสินค้าหรู ริมเจ้าพระยา ซึ่ง เสี่ยหนุ่ม นักนิยมพระเครื่อง เจ้าของธุรกิจรถหรูและแบรนด์เนม นัดพบเพื่อนเจ้าของร้านพระในศูนย์การค้า นั่งส่องพระดีกันอยู่พักใหญ่ก็ชวนกันออกไปเดินเล่นพอสวนทางกับสาวสวยไซส์เอส ทรงอึ๋ม แต่งตัวเซ็กซี่สะดุดตา เสี่ยหนุ่ม จึงมองเหลียวหลัง จนเพื่อนเซียนพระสะกิดว่า เขาเป็นสาวเป็นนางนายมองตามเหลียวหลังเน้นๆจริงจังแบบนี้เสียมารยาท เดี๋ยวโดนด่าร็อกเสี่ยหนุ่ม หัวเราะ บอกว่า ด่าก็ยอม แต่ที่จริงเรามอง พระ ที่ห้อยอยู่ตรงหน้าอกนะ และมองแว้บเดียวไม่น่าเกลียด ไม่โดนด่าหรอกเพื่อนเซียนพระถามว่า มองแว้บเดียว แล้วรู้หรือว่าเป็นพระอะไร เสี่ยหนุ่ม ยิ้มแป้น ตอบมั่นใจว่า รู้เซ่ะ เป็น พระนางพญา อกนูน พิมพ์ใหญ่ เนื้อเนียนเบียดกันแน่น รับรองว่าแท้แน่ ไม่มีศัลยกรรม ไม่เสริมซิลิโคนเลย เจ้าค่ะ อามิตตพุทธ.สีกาอ่าง"},
{"id": 79, "title": "“ขนมใส่ไส้” สูตรไม่ธรรมดา ขายดิบขายดีมากว่า 10 ปี", "highlight": "“ขนมใส่ไส้” แสนอร่อยตรงข้ามโรงเรียนประชาราษฎร์อุปถัมภ์วิทยา ใกล้สี่แยกลำกะโหลก ถนนพระยาสุเรนทร์ แขวงบางชัน กทม. ยืนหนึ่งเรื่องความอร่อยมานานนับ 10 ปีเต็มแล้ว", "content": "แรกเริ่มเดิมที “คุณแม่นา” เปิดร้านขายขนมเล็กๆขายข้าวต้มมัดอยู่หน้าโรงเรียน แต่พอถึงเวลาหนึ่งเหมือนโชคชะตาฟ้าลิขิต ลูกสาว สุชาดา ขยิ่มค้า อายุ 40 ปีก็เข้ามารับไม้ต่อเต็มตัว แล้วก็ลองทำขนมใส่ไส้สุชาดา หรือ “ปุ๊ย” เล่าให้ฟังว่า ความอร่อยสั่งสมมาจากการปรับสูตรกันไปทีละเล็กละน้อย ผสมผสานความดีงามแต่ละส่วนมาจนถึงวันนี้ ต้องยอมรับว่าการทำขนมไทยมีหลายขั้นตอน มีรายละเอียดมาก แล้วก็ทำยาก โดยเฉพาะ “ขนมใส่ไส้” แต่เมื่อคิดที่จะลงเรือลำนี้แล้ว ถ้าจะทำก็ต้องทำให้ดี...และดีที่สุด “ขนมใส่ไส้” เป็นขนมที่ส่วนตัวแล้วมีความชอบทานมากๆ ส่วนขนมอื่นๆยังไม่ค่อยถนัด ในช่วงต้นๆก็เลยยึดเป็นแกนหลักก่อน แรกๆเลยยอมรับว่าห่อไม่ค่อยสวย แต่ก็พยายามพัฒนากระบวนการไปเรื่อยๆ มีแฟนเป็นวิศวกรก็ช่วยคิดอุปกรณ์ไม้ช่วยในการห่อขึ้นมา ลองทำกันไป...ขายไม่เยอะวันละแค่หลักร้อยห่อเท่านั้นความคิดตอนนั้น ทำขายแค่นี้เราทำคนเดียวก็ถือว่าเยอะแล้ว แต่พอมาเทียบกับปัจจุบันทุกวันนี้ถ้าแบบพีกๆก็เคยถึง 1,200-1,500 ห่อ เอาเป็นว่าวันไหนออเดอร์เยอะขนาดนี้ก็ต้องระดมพลมาช่วยกันห่อ 2-3 คนขนมใส่ไส้ ต้องยอมรับว่าความยากอยู่ที่การห่อ เพราะไม่ใช่ว่าทุกคนจะห่อได้... ห่อสวย บางคนมาลองทำแล้วก็ทำไม่ได้ ว่ากันตามรูปลักษณ์ภายนอกแล้ว ขนมจะอร่อยต้องมีส่วนประกอบครบสมบูรณ์แบบ“ไส้”...ทางร้านจะละเมียดมาก มะพร้าวที่ใช้จะไม่ได้ขูดปกติ แต่จะเป็นเส้นๆใช้มะพร้าวทึนทึกแบบอ่อนเคี้ยวง่าย แล้วเราก็จะเอามาผัด จากนั้นก็นำมาปั้น รสชาติออกจะเป็นขนมไทยของคนรุ่นใหม่ ไม่เน้นหวาน หน้ากะทิก็ออกจะเค็มๆหวานๆ กำลังดี...เพื่อสุขภาพเสน่ห์ขนมใส่ไส้ร้านนี้ อันดับหนึ่งก็คือไส้ ยิ่งกินยิ่งเพลิน กลมกล่อม เคี้ยวเพลิน รสสัมผัสกำลังดี ยิ่งทานคู่กับหน้ากะทิก็ยิ่งฟินเว่อร์...“คุณชาย 1” ลองมาหลายรอบ มานานหลายปีแล้วการันตีของเขาอร่อยจริงๆ อยากให้ได้มาลองกันดู รับรองว่า จะต้องพันผูกกันเป็นลูกค้าขาประจำไส้ว่าดีแล้ว...หน้าขนมยิ่งมีความดีเด่นโดด เน้นๆว่ากะทิสดเข้มข้น เน้นความมันแบบถึงๆ... (คุณแม่เน้นย้ำถ้าทำขนมวัตถุดิบต้องถึง)...แบบไม่หวง ต้นทุน สูตรเด็ดเคล็ดลับทำแล้วค่อนข้างจะอยู่ตัวมีความแห้ง ไม่เละ ไม่มีเมือก ถ้าซื้อตอนเช้าไม่ต้องแช่ตู้เย็นก็ยังเก็บได้ถึงเย็นโดยไม่เสีย ไม่บูดนับจากวันแรกถึงปัจจุบันนี้ สิ่งที่ยืนยันรับประกันได้เต็มร้อยก็คือ มาตรฐานความอร่อยที่คงเส้นคงวาของขนมทุกชิ้น ทุกห่อ ทุกอย่างที่ทำขายแบบสดใหม่ทุกวันในร้านแม้ว่ายุคนี้ร้านรวงต่างๆจะใช้การตลาดออนไลน์เข้ามาช่วยเสริมยอดขาย แต่เชื่อหรือไม่...ร้านขนมใส่ไส้ร้านนี้ไม่เคยทำการตลาดใดๆเลย ไม่มีเฟซบุ๊กเพจ ไม่ยิงแอด...ไม่โฆษณาใดๆเลยทุกประการ ที่ยืนหนึ่งขายดิบขายดีมาได้ถึงวันนี้เพราะความอร่อยที่ถูกส่งต่อกันแบบปากต่อปากทั้งนั้นเอาเป็นว่าลูกค้าบางคนอุดหนุนมาตั้งแต่ลูกยังเล็กๆ วันนี้ลูกโตแล้วก็ยังมาอุดหนุนอยู่เสมอ “ขนมใส่ไส้” ลูกค้าร้อยทั้งร้อยผ่านประสบการณ์การกินแล้วชอบ ชอบแล้วก็บอกต่อๆกันไป ไม่ว่าจะเป็นลูกค้าขายปลีก ขายส่งบางคนอาจจะเคยกินขนมใส่ไส้ของเราที่อื่น เพราะมีลูกค้าไม่น้อยที่รับเอาไปขายตามที่ต่างๆ แน่นอนว่า “ขนมใส่ไส้” ร้านเราจึงตีตลาดเป็นวงกว้าง มากน้อยแค่ไหนอย่างไรนั้นก็ไม่อาจที่จะบอกได้เช่นกันลูกค้าขายส่งบางคนค้าขายกันมานานเป็นสิบปีตั้งแต่เปิดร้าน บางคนเพิ่งเริ่มช่วงวิกฤติโควิดก็อยากรับไปขายเพื่อเป็นรายได้เสริม ปริมาณขั้นต่ำไม่มากแค่ 50 ห่อก็ได้ราคาส่งแล้ว...เรตราคาก็ตายตัวชัดเจน ไม่แพงแน่นอน ยุคนี้ถือว่าช่วยกันได้ ก็ช่วยกันไป หรือบางคนที่ซื้อเยอะๆเอาไปทำบุญก็ได้ราคาส่งเหมือนกันจ้าในแต่ละวันร้านเราไม่ได้มีกำไรมากมาย แต่เน้นที่ว่าขายเป็นจำนวนมากๆก็พออยู่ได้ จ่ายค่าเช่า ค่าอื่นๆจิปาถะก็ยังพอมีกำไรเหลือ รับประกันว่าเราไม่ได้บวกเยอะ ยิ่งขายขนมต้องเข้าใจว่าคนที่รับไปจะแบกภาระได้แค่ไหนกัน ถ้าซื้อเยอะขายไม่หมด...ขนมเสียก็ขาดทุน ลงทุนแบบพอขายได้...ได้กำไรบ้างก็น่าจะดีกว่าวันเวลาผ่านไปจาก “ขนมใส่ไส้” ที่ขายดีมากๆก็เริ่มมีขนมอื่นๆเข้ามาต่อยอดติดอันดับความอร่อยอยู่ในทำเนียบ อาทิ ตะโก้เผือก ตะโก้สาคูข้าวโพด...ขายดิบขายดีรองจากใส่ไส้แบบหายใจรดต้นคอ ต่อมาก็มี...ขนมชั้น ขนมต้ม ขนมกล้วย วุ้นกะทิ ขนมมันสำปะหลัง ข้าวต้มมัด ขนมโคกะทิ... อย่างหลังนี้นานๆจะมีเสียที เรียกว่าเป็นโอกาสพิเศษจริงๆที่จะมีขายไม่เว้นแม้แต่ข้าวต้มมัดฝีมือคุณแม่...จะทำก็ต่อเมื่อกล้วยในสวนสุกได้ที่กำลังดีเท่านั้น แบบว่าอารมณ์ศิลปินไม่ได้ซื้อกล้วยมาทำเป็นเรื่องเป็นราว แต่ทำเพราะมีกล้วยจากสวนตัวเองนะจ๊ะ อยากกินต้องสั่งจองเอาล่ะครับ...สำหรับลูกค้าที่จะสั่งจำนวนมากๆ ไปทำบุญ ไปออกงานต่างๆก็สั่งเข้ามาได้เลย แต่ทางร้านขอความกรุณาว่าให้สั่งล่วงหน้าสัก 2-3 วันจะได้เตรียมวัตถุดิบ วางแผนทีมงานกันล่วงหน้าร้าน “ขนมใส่ไส้” เดิมมีชื่อร้านว่า “ขนมแม่” แต่เมื่อขนมใส่ไส้ขายดีแบบสุดๆ คนก็เลยเรียกติดปากว่าร้านขนมใส่ไส้จนถึงวันนี้ ผ่านไปผ่านมาก็จะเห็นชัดเจนว่าร้านนี้ขายขนมใส่ไส้...อยู่ตรงข้ามโรงเรียนประชาราษฎร์อุปถัมภ์วิทยา ขายดีจนไม่มีวันหยุด ตีห้าครึ่งก็เริ่มมีขนมออกขายแล้ว...เริ่มมีคนมารับขนมอยู่เรื่อยๆส่วนเวลาปิดจะบอกว่าขนมหมดเมื่อไหร่ก็ปิดเมื่อนั้น เวลาเป็นทางการคือประมาณ 12.00 น.แต่ไม่เคยที่จะเกินบ่ายโมงแน่นอน “ขนมใส่ไส้” ทีเด็ดในย่านนี้ ใครอยากลองแวะเวียนผ่านมาหรือ...อยู่ละแวกนี้แต่ยังไม่เคยลองก็โทร.มาสั่งหรือแอดไลน์สั่งได้ที่เบอร์ 08–1905– 3052 รับรองความอร่อย รับรองความจริงใจที่มีต่อลูกค้าทุกๆท่านเท่าๆกันทุกๆคน เพราะกว่า 80 เปอร์เซ็นต์ของลูกค้าเป็นขาประจำที่ร้านทั้งสิ้น.คุณชาย 1"},
{"id": 74, "title": "“พญ.ชัญวลี ศรีสุโข” เปิดตัวหนังสือ “เรื่องมะเร็งทั้ง 4 ที่ผู้หญิงต้องรู้”", "highlight": "ทำงานเพื่อช่วยผู้ป่วยมะเร็งยากไร้ พญ.ชัญวลี ศรีสุโข สูติ-นรีแพทย์ รพ.ศรีสุโข พิจิตร เจ้าของรางวัลผู้เสียสละเพื่อสังคม 2565 นำเรื่องน่าสนใจ มารวมไว้ในหนังสือ “เรื่องมะเร็งทั้ง 4 ที่ผู้หญิงต้องรู้” เปิดตัวเมื่อ 5 มี.ค. เวลา 15.00 น. ที่ซีเอ็ดบุ๊คเซ็นเตอร์ เซ็นทรัล บางนา", "content": "ซีอีโอหญิงเก่ง ชวินดา หาญรัตนกูล แสนปลื้ม เมื่อ KTAM ได้ถึง 3 รางวัล จากเวที Fund Selector Asia Awards Thailand 2023 คือ Asset Manager of the year, Excellence in Innovation และ Excellence in Serviceสานต่องานท่องเที่ยวไทยไฮเอนด์แห่งปี ธณพร ตันติยานนท์ จัดมหกรรม “Siam Paragon World Class Vacation Fair” ต่อเนื่องเป็นครั้งที่ 8 โดยรวมดีลดีๆ ทั้งที่พัก ไดนิ่ง สปา ทรีทเมนท์ ฯลฯ จาก 40 โรงแรม รีสอร์ท เวลเนส เดสติเนชั่น ระดับเวิลด์คลาสและกิจกรรมท่องเที่ยว มาให้เลือก พร้อมข้อเสนอเอกซ์คลูซีฟ เฉพาะในงาน ที่สยามพารากอน จนถึง 12 มี.ค.พออากาศเริ่มร้อน ศากุน บุนนาค ก็ถูกขาประจำข้าวแช่ ตำรับ คุณหญิงงามฉลวย บุนนาค มารดาสามี ดนุช ขอคิว เพราะคิดถึงบรรยากาศแดดร่มลมโชยริมเจ้าพระยากันเป็นแถว ถึงจะมี PM 2.5 แถม ก็ยอมเสี่ยงพม่ากำลังเดือด มีข่าวปราบปรามเด็ดขาดวันละหลายศพ แต่หญิงไทยสายมู วโรชา วิบูลย์ลาภ และ ชัญญา วรากุลวณิช เจ้าแม่บางกอก แฮม ไส้กรอกหมูตัวเดียว เมก้า ศรีอรทัยกุล ศรีสกุล ฟูตระกูล อารยา ลิขิตธรวงศ์ ยังชวนกันไป ไหว้พระ ขอพรหลวงพ่อทันใจที่ย่างกุ้ง--เพราะคนอื่นกลัวไม่กล้าออก จากบ้าน หญิงไทยใจกล้าทั้ง 5 นางจึงเดินจงกรม สวดมนต์ โดยไม่ต้องเบียดใคร--ถ้าเกิดทันยุคพม่าตีกรุงศรีฯ ได้จับดาบป้องกันประเทศสยามแน่.โสมชบา ขอบคุณภาพจาก facebook : ชัญวลี ศรีสุโข หมอหวิว"},
{"id": 75, "title": "\"สนั่น อังอุบลกุล-ดร.จุฬา สุขมานพ\" ร่วมมือหารือด้านการค้าไทยเดินหน้าสู่เป้าหมาย", "highlight": "ร่วมมือกัน สนั่น อังอุบลกุล ให้การต้อนรับ ดร.จุฬา สุขมานพ เลขาธิการ สกพอ. พร้อมหารือแนวทางความร่วมมือระหว่างหอการค้าไทยกับ EEC โดยมี ดร.ธัชพล กาญจนกูล, ปรัชญา สมะลาภา, ภูมินทร์ หะรินสุต และ ดร.เพ็ชร ชินบุตร มาร่วมหารือด้วย ที่หอการค้าไทย วันก่อน.", "content": "หนังสือพิมพ์ไทยรัฐ.....ยอดจำหน่ายมากที่สุดของประเทศ.....ตรงกับวันสำคัญทางพุทธศาสนา วันมาฆบูชา ฉบับประจำวันจันทร์ที่ 6 มีนาคม 2566  นอกจากนี้ ศาลรัฐธรรมนูญ ยังมีคำวินิจฉัย ตามที่ กกต. ขอให้พิจารณา การแบ่งเขตเลือกตั้ง คำว่า ราษฎร ให้รวมถึง คนต่างด้าว ด้วยหรือไม่...ผลคำวินิจฉัย ไม่ให้นับรวมคนต่างด้าว...ราษฎร ให้หมายถึงคนที่ได้รับ สัญชาติไทย เท่านั้น...เรื่องนี้เกิดจากความบ้องตื้น ของ กกต. หรือ เป็นเพราะการคำนวณจำนวนประชากร ของ กระทรวงมหาดไทย ที่หละหลวม...ถ้าบ้านนี้เมืองนี้ อนุญาตให้คนต่างด้าวมีสิทธิลงคะแนนเลือกตั้งได้....ก็ไม่ต้องไปถามหา อธิปไตยของประเทศ อีกต่อไป...และกรณีนี้เป็นเหตุให้ กกต. ต้องกลับมา แบ่งเขตเลือกตั้งใหม่ ทำให้จำนวน ส.ส.ในบางเขตบางจังหวัดลดลง...ไม่ว่าจะเป็นความบกพร่อง ผิดพลาด หรือตั้งใจ.....แต่ถ้ามีปัญหากระทบถึง การเลือกตั้ง ที่จะเกิดขึ้นไม่เกินสัปดาห์แรกของเดือน พ.ค.นี้ ...กกต. จะต้องเป็นผู้รับผิดชอบแต่เพียงผู้เดียว \"อินทรีเหล็ก\""},
{"id": 56, "title": "รัฐธรรมนูญกับช่องว่างทางการเมือง", "highlight": "กรณีที่ ชูวิทย์ กมลวิศิษฎ์ ออกมาแฉความไม่ชอบมาพากลใน กระทรวงคมนาคม ไม่ว่าจะเป็นการประมูลโครงการถไฟฟ้าสายสีส้ม หรือการที่การรถไฟไม่รับผิดชอบต่อการบุกรุกที่ดินเขากระโดง จ.บุรีรัมย์ กว่า 5 พันไร่ มีบ้านของนักการเมืองตระกูลดังไปปลูกเอาไว้อย่างสง่างาม แต่ชาวบ้านที่เข้าไปทำกินตั้งแต่ต้นถูกไล่ออกจากพื้นที่อ้างว่าเป็นการบุกรุก กระทบไปถึงการทำหน้าที่ของ ป.ป.ช. ที่ไม่กล้าไปแตะต้อง บริษัทรับเหมารายใหญ่ ที่เข้าครอบครองที่ดิน ส.ป.ก. ใน จ.สระบุรี กว่า 700 ไร่ หรือการ เข้าไปถือหุ้น เป็นนอมินี ในบริษัท ล้วนแต่เกี่ยวข้องกับนักการเมืองที่ ชูวิทย์ ระบุมีถึง 82 โครงการ คิดเป็นงบประมาณ ไม่น้อยกว่า 1,200 ล้านบาท แค่น้ำจิ้ม ยังไม่รวมความไม่ชอบมาพากลอื่นๆอีกบานตะไทที่ชาวบ้านธรรมดาทำไม่ได้แน่นอน", "content": "เผอิญว่า วันเดียวกับที่ ชูวิทย์ แถลง ศาลรัฐธรรมนูญ ได้มีมติเป็นเอกฉันท์ รับเรื่องร้องเรียนจากกรณีที่ ส.ส.ก้าวไกล ปกรณ์วุฒิ อุดมพิพัฒน์สกุล ได้อภิปรายเอาไว้ถึงความไม่ชอบ มาพากลของ ศักดิ์สยาม ชิดชอบ รมว.คมนาคม อ้างว่ามีการปกปิดทรัพย์สินของตัวเองในส่วนที่เป็นหุ้นส่วน หจก. บุรีเจริญคอนสตรัคชั่น โดยให้ลูกจ้างเป็นนอมินี เป็นการใช้อำนาจขัดกับรัฐธรรมนูญ โดยในระหว่างนี้ ให้ ศักดิ์สยาม หยุดปฏิบัติหน้าที่จนกว่าจะมีการวินิจฉัยถึงที่สุดและให้เวลาในการชี้แจงภายใน 15 วันมีรายละเอียดมากมาย โดยเฉพาะชื่อของกรรมการที่ลงชื่อผูกพันในบริษัทดังกล่าว ซึ่งก็มีชื่อคนนามสกุลชิดชอบอยู่ด้วย เรื่องนี้จะว่าไปแล้ว ในภาพรวมรัฐธรรมนูญ มีช่องว่างมากมายที่เปิดโอกาสให้ใช้อำนาจในทางที่ไม่ชอบมาพากลได้หลายช่องทาง ถือว่าเป็นความหละหลวมและเป็นการให้ท้ายของรัฐธรรมนูญที่นำไปสู่การคอร์รัปชัน แม้รัฐธรรมนูญฉบับนี้จะประกาศยกตัวเองว่าเป็นรัฐธรรมนูญฉบับปราบโกงก็ตาม เช่น ให้คนที่จะเข้ามามีส่วนได้เสียจากการใช้อำนาจในการแสวงหาผลประโยชน์ได้อย่างสะดวกแค่ลาออกจากกรรมการหรือผู้ถือหุ้นเท่านั้น โดยไม่ได้มีการตรวจสอบการเป็นนอมินีแต่อย่างใด เรื่องนี้ยังกระทบไปถึงการใช้อำนาจของนายกฯในฐานะผู้นำรัฐบาล ที่ไม่ใช้วิจารณญาณในการตั้งบุคคลเข้ามาดำรงตำแหน่ง รมต.ในรัฐบาล ที่เคยเป็นคู่สัญญาในการก่อสร้างโครงการขนาดใหญ่กับรัฐ หรือเคยอยู่ในธุรกิจที่เกี่ยวข้องกับอำนาจหน้าที่ในกระทรวงที่แต่งตั้งให้รับผิดชอบ ดังนั้นหัวหน้ารัฐบาลจะต้องรับผิดชอบกับการกระทำของ รมต.ในรัฐบาลด้วยส่วนที่ ศาลรัฐธรรมนูญ มีคำวินิจฉัยเกี่ยวกับ การแบ่งเขตเลือกตั้ง ตามที่ กกต. ขอให้วินิจฉัยคำว่าราษฎรให้ตีความถึงคนต่างด้าวที่อาศัยอยู่ในประเทศไทยหรือไม่ อ้างว่าเป็นการอ้างอิงจากการคำนวณจำนวนประชากรของ กระทรวงมหาดไทย ที่รวมเอาคนต่างด้าวไว้ด้วย ให้ถือว่า ราษฎร ในที่นี้หมายถึงบุคคลที่มีสัญชาติไทยเท่านั้นเรื่องนี้ไม่ควรจะเป็นเรื่องด้วยซ้ำไป ถ้ามหาดไทยกับ กกต. คิดให้รอบคอบกว่านี้ ถ้าให้คนต่างด้าวมาเลือก ส.ส.ได้ การเลือกตั้งในประเทศไทยคงไม่มีคำว่าบริสุทธิ์ยุติธรรมอีกต่อไป ด้วยความหละหลวม ทำให้ กกต.ต้องสั่งให้ 73 จังหวัดประกาศรูปแบบการแบ่งเขตกันใหม่ นี่ถ้าไม่มีการทักท้วงจาก สมชัย ศรีสุทธิยากร ก็คงเรียบร้อยไปแล้ว.หมัดเหล็กmudlek@thairath.co.th"},
{"id": 54, "title": "ยุ่งยันเต", "highlight": "วันนี้ (6 มี.ค.) วันขึ้น 15 ค่ำ เดือน 3 เป็นวันมาฆบูชา ส่วนวันยุบสภาฯ มีข่าวว่าจะเลื่อน จากวันแรม 8 ค่ำ เดือน 4 ไปเป็นวันแรม 15 ค่ำ เดือน 4 หรือวันที่ 21 มีนาคม", "content": "ก่อนเส้นตายฉิวเฉียด 48 ชั่วโมง!!“แม่ลูกจันทร์” คาดว่า สาเหตุที่ “นายกฯลุงตู่” เลื่อนกำหนดยุบสภาฯออกไปอีก 7 วันเนื่องจาก กกต.ทะเลิ่กทะลั่กเอาตัวเลขคนต่างด้าวไปรวมกับคนไทยเป็นฐานคำนวณแบ่งเขตเลือกตั้ง 400 เขต ทำให้ต้องเสียเวลารอศาลรัฐธรรมนูญ วินิจฉัยอีก 2 สัปดาห์และต้องเสียเวลาให้ กกต.ตัดจำนวนคนต่างด้าวออกไป เพื่อแบ่งเขตเลือกตั้งใหม่ใน 8 จังหวัด อีก 1 สัปดาห์ทำให้วันยุบสภาฯที่ล็อกไว้ต้องเลื่อนออกไปเพราะ กกต.ทำยุ่งซะเอง“แม่ลูกจันทร์” สรุปว่า เมื่อศาลรัฐธรรมนูญให้ กกต.ตัดคนต่างด้าวที่ไม่ถือสัญชาติไทยออกไป ทำให้จำนวนประชากรล่าสุดลดจาก 66 ล้านคน เหลือ 65 ล้านคนส่งผลให้สัดส่วน ส.ส.เขต 1 คน ต่อจำนวนประชากร 165,226 คน ลดเหลือ ส.ส.เขต 1 คน ต่อประชากร 162,766 คนจังหวัดเชียงใหม่ เดิมมี ส.ส.เขต 11 คน จึงเหลือ ส.ส.เขต 10 คนจังหวัดเชียงราย เดิมมี ส.ส.เขต 8 คน เหลือ 7 คนจังหวัดตาก และ จังหวัดสมุทร สาคร เดิมมี ส.ส.เขต 4 คน เหลือ 3 คนความไม่เอาไหนของ กกต.ทำให้ผู้สมัคร ส.ส.เขตใน 4 จังหวัดที่พรรคการเมืองวางตัวไปแล้ว เปิดตัวไปแล้ว เดินสายหาเสียงไปแล้ว ต้องโดนตัดทิ้งไปจังหวัดละ 1 คน!!และต้องแบ่งเขตเลือกตั้งใหม่แทนเขตเลือกตั้ง 1 เขตที่แหว่งไป“แม่ลูกจันทร์” ชี้ว่า เมื่อ ส.ส.เขต 4 จังหวัดลดลง ก็ต้องมีอีก 4 จังหวัด ที่จะได้ ส.ส.เขตเพิ่มอีกจังหวัดละ 1 คนจังหวัดอุดรธานี และ จังหวัดนครศรีธรรมราช ซึ่งเดิมมี ส.ส.เขต 9 คน จะได้เพิ่มโควตา ส.ส.เป็น 10 คน จังหวัดปัตตานี และ จังหวัดลพบุรี เดิมมี ส.ส.เขต 4 คน ก็ได้เพิ่มเป็น 5 คนการเพิ่มจำนวน ส.ส.เขตอย่างฉุกละหุก ทำให้ทุกพรรคการเมืองต้องหูตาเหลือกวิ่งหาตัวผู้สมัครลง ส.ส.เขตกันไข่ดันบวมแถมเขตเลือกตั้งที่เซตไว้แล้วก็ต้องหั่นซอยกันใหม่ชุลมุนวุ่นวายเพราะความงี่เง่าของ กกต. ทำให้ป่วนกันไปหมดทุกพรรคการเมือง“แม่ลูกจันทร์” สรุปว่า กลุ่มจังหวัดภาคเหนือ ซึ่งเดิมมี ส.ส.เขตรวมทั้งสิ้น 39 คน ต้องลดลงเหลือ 36 คนกลุ่มจังหวัดภาคอีสาน เดิมมี ส.ส.เขต 132 คน ได้เพิ่มขึ้นเป็น 133 คนและกลุ่มจังหวัดภาคใต้ เดิมมี ส.ส.เขต 58 คน ได้เพิ่มขึ้นเป็น 60 คนส่วนกลุ่มจังหวัดภาคกลาง ภาคตะวันออก และ กทม. จำนวน ส.ส.เขตยังเท่าเดิมป.ล.ความจริง 7 เสือ กกต.ชุดนี้ ไม่ใช่มือใหม่หัดขับ เพราะได้ปฏิบัติหน้าที่ กกต.มาแล้ว 5 ปีผ่านการจัดเลือกตั้งใหญ่ เลือกตั้งซ่อม ส.ส. เลือกตั้งท้องถิ่นมาแล้วมากมายเหตุไฉนจึงขยันทำเรื่องยุ่งตะบันยัน??ยังไม่ทันยุบสภาฯ ยังยุ่งขนาดนี้ หลังเลือกตั้งมิยุ่งยิ่งกว่านี้หรือ คุณโยม??\"แม่ลูกจันทร์\""},
{"id": 53, "title": "เปิดวิสัยทัศน์ว่าที่แคนดิเดตนายกฯเพื่อไทย : ฟื้นเศรษฐกิจประเทศ", "highlight": "นับเป็นนักธุรกิจอีกคนที่มีบทบาทโดดเด่นระดับแถวหน้าของเมืองไทย ถูกยกเป็นเจ้าพ่ออสังหาริมทรัพย์ เชื่อมั่นในสังคมให้ความสำคัญกับความหวัง แรงบันดาลใจ สิทธิมนุษยชน ความเท่าเทียม สิ่งแวดล้อม", "content": "มาวันนี้ผู้มีนิกเนมว่า “นิด” นายเศรษฐา ทวีสิน เดินเข้าสู่วงการเมืองเต็มตัว ประเดิมรับตำแหน่งประธานที่ปรึกษาหัวหน้าครอบครัวเพื่อไทย สปอตไลต์จับเป็นตัวเต็งนายกรัฐมนตรีปัจจุบันสถานการณ์การเมืองยัง “ติดหล่มความขัดแย้ง-วิกฤติเศรษฐกิจ” ไม่เห็นแสงสาดส่องทางออกปลายอุโมงค์ นายเศรษฐา ได้จุดไม้ขีดไฟแห่งความคิดพลิกฟื้นเศรษฐกิจของประเทศโดยแย้มให้เห็นถึงจุดที่กล้าตัดสินใจกระโจนลงสู่สมรภูมิการเมืองที่กำลังร้อนระอุเกิดจาก 2 ประเด็นหลัก คือ “ภูมิรัฐศาสตร์-เศรษฐกิจ”เพราะ 8 ปีที่ผ่านมาประเทศบอบช้ำมาก เศรษฐกิจไม่สามารถเจริญเติบโตเทียบชั้นประเทศเพื่อนบ้านได้ หรืออย่างน้อยก็เทียบเท่าศักยภาพที่เรามีภูมิรัฐศาสตร์จีโอโพลิติกส์ ไทยก็ไม่มีพื้นที่บนเวทีโลก ไม่นับการประชุมที่จัดขึ้นอย่างเป็นทางการ ทั้งเอเปก อาเซียนผู้นำที่มีความมั่นใจ วิสัยทัศน์ไกล มีความถ่อมตัว ไปเจอประเทศมหาอำนาจ ไปพบนักลงทุนต่างประเทศ เจรจาเพื่อการค้า การลงทุน แต่เราไม่ได้ทำตรงนี้ให้ดีที่สุด น่าเสียดาย เพราะประเทศไทยมีสภาพแวดล้อมพร้อมสรรพ ฉะนั้นเศรษฐกิจในอนาคตต้องทำให้รวดเร็วและกระชับกว่านี้เช่นเดียวกับความยากจน ทำให้สังคมเหลื่อมล้ำสูง ซึ่งไม่ใช่มิติเศรษฐกิจเพียวๆ หรือเงินในกระเป๋าอย่างเดียว ยังมีปัญหาสังคม เพศสภาพ สมรสเท่าเทียม แอลจีบีทีคิว ยกเลิกเกณฑ์ทหาร ซึ่งเป็นเรื่องของความสบายใจทางด้านการมีสิทธิเลือกเป็นหรือไม่เป็นอะไร เป็นเรื่องของจิตใจด้วยเหมือนกัน เป็นหน้าที่ผู้นำประเทศต้องเปิดใจกว้างรับฟังประชาชนหลากหลายเจเนอเรชัน อย่าผลักไสไล่ส่งคนเห็นต่างออกไป ต้องพยายามหล่อหลอมให้เขาเป็นน้ำหนึ่งใจเดียวกับพวกเรา สิ่งเหล่านี้น่าจะทำได้ดีกว่านี้ทั้งหมดไม่ได้ว่าท่านไม่มีความปรารถนาดี เขาอาจมีความปรารถนาดี มีความตั้งใจดี แต่การผลักดันให้เกิดขึ้นอย่างมีนัย มันยังไม่เกิด 8 ปีมันยาวนานพอแล้ว“ผมมีความลงตัว ลูกเรียนจบมีงานที่ดีทำ บริษัทมั่นคงยั่งยืน เพื่อไทยเป็นสถาบัน มีคนดี คนเก่งเยอะอาทิ หมอมิ้ง นพ.พรหมินทร์ เลิศสุริย์เดช ประธานทีมเศรษฐกิจ ดร.ศุภวุฒิ สายเชื้อ นักเศรษฐศาสตร์ชั้นนำของประเทศ นายพันศักดิ์ วิญญรัตน์ อดีตที่ปรึกษาด้านนโยบาย 3 นายกฯ ทีมเศรษฐกิจพี่อ้วน ภูมิธรรม เวชยชัย หัวหน้าชลน่าน ศรีแก้ว ท่านประเสริฐ จันทรรวงทอง เลขาธิการพรรค คนรุ่นใหม่ขึ้นมาเต็มพรืดไปหมดพร้อมให้ประชาชนพิจารณาบุคคลเหล่านี้ ไม่ใช่นายเศรษฐามาคนเดียว ยิ้มแย้ม ใส่ถุงเท้าแดงเข้ามาแล้วเก่ง ไม่ใช่!! พรรคนี้คนเก่งเยอะถือเป็นช่วงเวลาที่เหมาะสมก้าวเข้ามา รีบเร่งเรียนรู้จากคนที่มีความรู้ ลงพื้นที่พบปะประชาชน เข้าใจถึงข้อมูล แล้วไปคิดถึงวิธีการแก้ไข เป็นความลงตัว พรรคก็เปิดกว้างให้ผมเข้ามา”ถูกวางตัวเป็นแคนดิเดตนายกฯ แต่ทำไมถูกมองว่าอยู่ภายใต้ร่มเงาของนายทักษิณ ชินวัตร อดีตนายกฯ นายเศรษฐา บอกว่า ต้องเข้าใจแก่นสารความเป็นคนของผม...ผมเป็นคนที่มีความเป็นตัวเองสูงแต่เมื่อเข้ามาในสถาบันที่ใหญ่-ยั่งยืน-มีประวัติศาสตร์ยาวนาน มีบทพิสูจน์ความสำเร็จมา มีจิตวิญญาณที่เอาประชาชนเป็นที่ตั้งสูงสุดไม่ต้องจูนกันเยอะ ไม่ต้องมาสั่ง ไม่ต้องมาบอก ไม่ต้องให้ผมตาม มันเห็นด้วยอยู่แล้วกับนโยบายหลัก ผมไม่ทำอะไรที่มันไม่เหมาะสมผมก็มีความคิดที่แหลมคม อย่างแอลจีบีทีคิว เขาอาจพูดเบาเกิน ไป หน้าที่ของผมก็สะกิดว่าเพศสภาพสำคัญ เป็นเรื่องของคนรุ่นใหม่ แม้ไม่เกี่ยวกับกระเป๋าตังค์ เราเน้นเศรษฐกิจมากเกินไปหรือไม่ เขาก็เห็นด้วยผมมาเติมเต็มซึ่งกันและกันมากกว่าทั้งหมดกำลังบอกว่าพรรคเพื่อไทยโฟกัสทุกคนในประเทศ ให้เป็นประเทศที่อยู่ด้วยกันได้ทุกๆสถานะ หลากหลายอายุ หลากหลายความคิดพร้อมยกให้เห็นภาคเกษตรกร 20 กว่าล้านคน ประมาณ 50% ของแรงงานไทย มีส่วนทำให้จีดีพีโตน้อยมาก แสดงว่ามีอะไรที่ผิด เราต้องโฟกัสที่เกษตร เพิ่มประสิทธิภาพภาคการเกษตรให้ครบลูปแค่ลงทุนป้องกันน้ำท่วม แก้ปัญหาน้ำแล้ง ใช้เทคโนโลยีใหม่เข้ามา ลงทุนเท่าไหร่เงินหมุนอยู่ในประเทศ และเพิ่มรายได้ให้เกษตรกรควรทำคู่ขนานกับรถไฟฟ้าความเร็วสูงมากตามความเหมาะสม เพราะต้องซื้อหัวรถจักร รางรถไฟ ระบบเทคโนโลยีจากต่างประเทศ เงินออกนอกประเทศ มันปั่นจีดีพีประเทศอื่น เชื่อว่าโดนใจเกษตรกร-โดนใจ 4 ล้านคนที่เสียภาษีโดยไม่กระทบต่อวินัยการเงินการคลัง แม้ปัจจุบันมีหนี้สาธารณะกว่า 62% จำนวนหนี้ไม่เล็กลง แต่เปอร์เซ็นต์ของหนี้สาธารณะเล็กลงได้เมื่อผลผลิตประเทศชาติสูงขึ้น พยายามผลักดันให้มีรายได้เยอะขึ้นเพื่อไทยได้รับโอกาส รับรองนโยบายที่วางเอาไว้สามารถทำให้จีดีพีโตเฉลี่ย 5% ต่อปี ผมมั่นใจเราทำได้ อย่างน้อยอัตราการเจริญเติบโตทางเศรษฐกิจที่ไม่ด้อยไปกว่าประเทศคู่แข่งโครงสร้างรัฐไทยอุ้ยอ้าย เป็นปัจจัยหนึ่งทำให้เศรษฐกิจเติบโตล่าช้า มีแนวทางปรับปรุงอย่างไร นายเศรษฐา บอกว่า ผู้นำมีหน้าที่ให้ความหวังและสร้างแรงบันดาลใจเชื่อว่าสามารถเปลี่ยนแปลง ปรับปรุงระบบราชการได้ ถ้าประชาชนให้โอกาสได้รับเลือกเข้ามา ไม่อยากใช้คำว่าแลนด์สไลด์......ขอใช้ “ฉันทามติ” 280–310–376 เสียง“ถามผมว่ามีดีอะไร เลือกผมหรือไม่ ผมพูดไม่ได้ แต่สิ่งที่นำเสนอ เป็นความตั้งใจจริง ท้ายที่สุดทำได้...ไม่ได้อย่างที่ท่านประยุทธ์ (พล.อ.ประยุทธ์ จันทร์โอชา นายกฯ) เตือนมาก็เหมาะสม นี่คือประเทศไม่ใช่บริษัท บริษัทผมมองตาก็รู้กันแล้วต้องทำอะไรบ้างบริหารประเทศมองตาได้หรือไม่ มองตาแล้วทำตามหรือไม่ ผมไม่โกรธนะ ผู้ใหญ่เตือนมา คงไม่ได้เกลียดผมเป็นการส่วนตัว เพราะไม่รู้จักกันเตือนมาก็รับฟัง และนำไปพิจารณา ท่านอาจพูดถูกก็ได้ ท่านคงต้องการบอกว่าลองเข้ามาดู เจอแล้วจะทำได้หรือไม่ ท่านมีความตั้งใจ แต่เมื่อเข้ามาแล้ว...ท่านยังทำไม่ได้”แคนดิเดตนายกฯกลัวเสียง 250 ส.ว.โหวตเลือกนายกฯอย่างไร นายเศรษฐา บอกว่า ไม่ได้กลัว ส.ว.หลายท่านมีความคิดเป็นของตัวเอง รู้ว่าอะไรเหมาะสม รักใครชอบใครเป็นสิทธิ์ของท่านแต่ถ้าตัวเลขมันออกมาแล้วว้าว!!!จะกล้าทำแบบนี้หรือ มันเป็นประเด็นที่สังคมจับตาดูอยู่ ผมพูดด้วยความเคารพ ไม่ได้ท้าทายอะไรด้วยความสัจจริงประวัติศาสตร์การเมืองยุคพรรคไทยรักไทยถึงพรรคเพื่อไทย ถูกรัฐประหาร 2 ครั้ง เจอม็อบกดดัน ถูกยุบพรรคตลอด ในฐานะแคนดิเดตนายกฯคำนึงถึงการณ์เหล่านี้อย่างไร นายเศรษฐา บอกว่า......จริงๆแล้วผมโกหกถ้าบอกว่าผมไม่เคยคำนึง!!แต่เชื่อว่าทั้งฝ่ายที่กระทำ ฝ่ายที่ถูกกระทำมีความเป็นผู้ใหญ่ขึ้น มีบทเรียนซึ่งกันและกัน น่าที่จะเข้าใจ หากมัวคิดว่าจะถูกกระทำหรือไม่ อย่าเข้ามาดีกว่าการกระทำของเราจะเป็นบทพิสูจน์ในอนาคตเป็นเกราะป้องกันไม่ให้เกิดในสิ่งที่ไม่คาดคิด.ทีมการเมือง"},
{"id": 55, "title": "อิทธิพลดวงดาว : อิทธิฤทธิ์ผู้คุมกฎ", "highlight": "ไม่ใช่คนสายมูกับเขาสักเท่าไหร่ก็แค่รับฟัง รับรู้ เอาไว้เป็นข้อมูล ว่าโหรแต่ละสำนัก ใครชัวร์ ใครมั่วบ้าง", "content": "1 มี.ค. โหรหลายสำนักฟันธงตรงกัน ดวงเมืองประเทศไทยจะดีขึ้นด้วยอิทธิพล ดาวเสาร์ย้ายครั้งใหญ่ ในรอบ 30 ปี จากราศีมังกรไปสู่ราศีกุมภ์ ที่เป็นเรือนคู่มิตรและ 8 มี.ค. มฤตยูย้ายอีกจากราศีเมษไปสู่ราศีพฤษภ ย้ายออกพ้นชะตาบ้านเมืองหลัง 19 เม.ย. ดาวพฤหัสยกจากราศีมีน ซึ่งเป็นเกษตรที่แปลว่าการต่อสู้ดิ้นรน ยกไปเมษ จะเป็นราชาโชคอีกรอบคือ 17 ต.ค. ดาวราหูย้ายจากราศีเมษ สู่ราศีมีน คือย้ายจากสภาพที่รวดเร็วรุนแรง ลดพลังไปอยู่ในเรือนครู แต่อยู่ในเรือนคู่ค้าขาย จะทำการค้าขาย การท่องเที่ยว ธุรกิจบันเทิงดีขึ้นทำให้สถานการณ์การเมือง สถานการณ์เศรษฐกิจของไทย และของโลกดีขึ้นจะจริงเท็จแค่ไหน ก็รอไว้พิสูจน์กันอันนี้ก็ไม่รู้ว่าเพราะอิทธิพลดวงดาวย้ายใหญ่ หรือ ทีมผู้คุมกฎแสดงอิทธิฤทธิ์3 มี.ค. วันเดียว มาพร้อมกัน 2 เรื่องร้อนๆเรื่องแรก ศาลรัฐธรรมนูญ มีมติเอกฉันท์ วินิจฉัยตามคำร้องของ กกต. ว่าการกำหนดจำนวน ส.ส.แบบแบ่งเขตเลือกตั้ง ที่แต่ละจังหวัดจะพึงมี ตามรัฐธรรมนูญมาตรา 86 (1)ไม่นับรวมคนต่างด้าวที่ยังไม่ได้สัญชาติไทยส่งผลให้ กกต. ต้องไปคำนวณการแบ่งเขตเลือกตั้ง ส.ส. กันใหม่ทั่วประเทศงานนี้แว่วมาว่าเจ้าหน้าที่ฝ่ายปฏิบัติ เคยท้วงติงไปยัง 7 อรหันต์ กกต. มาแล้ว แต่ก็ไม่ยอมฟังกันพอถูกวิจารณ์ และตั้งข้อสงสัยหนักเข้า ถึงตาลีตาเหลือก ส่งเรื่องให้ศาลรัฐธรรมนูญวินิจฉัยอีกเรื่องตามกันมาติดๆ เมื่อที่ประชุมตุลาการศาลรัฐธรรมนูญ มีมติเอกฉันท์ ให้รับคำร้องของ 54 ส.ส.พรรคฝ่ายค้าน ที่ขอให้วินิจฉัย ตามรัฐธรรมนูญมาตรา 170 วรรคสาม ประกอบมาตรา 82 ว่าความเป็นรัฐมนตรีของ นายศักดิ์สยาม ชิดชอบ รมว.คมนาคม สิ้นสุดลงเฉพาะตัว ตามรัฐธรรมนูญมาตรา 170 วรรคหนึ่ง (5) ประกอบมาตรา 187 หรือไม่ ไว้พิจารณาและยังมีคำสั่งให้นายศักดิ์สยาม หยุดปฏิบัติหน้าที่ในตำแหน่ง รมว.คมนาคม ด้วยโดยชี้ว่ามีเหตุอันควรสงสัยตามที่ถูกร้องเป็นผลสืบเนื่องมาจากการทำหน้าที่ของ ส.ส.พรรคฝ่ายค้าน ในการอภิปรายไม่ไว้วางใจ เป็นครั้งสุดท้ายที่ผ่านมา ต่อด้วย ยุทธการโรยเกลือส่งเรื่องให้ ป.ป.ช. และศาลรัฐธรรมนูญ เช็กบิลต่อ จนนำมาสู่การแช่แข็ง “ศักดิ์สยาม”แน่นอนว่าส่งผลกระทบต่อภูมิใจไทยแน่ เพราะ “ศักดิ์สยาม” คือกล่องดวงใจของภูมิใจไทย เป็นทายาททางการเมืองที่ “จารย์ใหญ่” เนวิน ชิดชอบ ฝากผีฝากไข้ไว้แม้อีกขาจะทำหน้าที่เลขาธิการพรรค สู้ศึกเลือกตั้งได้แต่สัญญาณความถี่สูงที่ส่งออกมาเช่นนี้ มีหรือระดับ “เนวิน– อนุทิน–ศักดิ์สยาม” จะไม่รับรู้ส่วนคนนี้ “บิ๊กตู่” ประยุทธ์ จันทร์โอชา พระเสาร์ไม่ได้เคลื่อน แต่แทรกเข้ามาเต็มๆต้องเข้าโรงหมอ รพ.พระมงกุฎ เมื่อมือข้างขวาบวมอักเสบรุนแรงขึ้นคล้อยหลังจากไปตระเวนกราบไหว้สิ่งศักดิ์สิทธิ์ทั่วเมืองกรุงเก่าช่วงหนึ่งดาบที่จะถวายหน้าพระบรมราชานุสาวรีย์สมเด็จพระนเรศวรมหาราช หล่นจากแท่นมาใส่ท้องแขนสายมูตัวจริงอย่าง “บิ๊กตู่” ไม่รู้จะตีความอย่างไร.เพลิงสุริยะ"},
{"id": 45, "title": "ถึงคราวถังแตก", "highlight": "เมื่อสัปดาห์ที่ผ่านมาเพิ่งจะรู้สึกหดหู่ใจกับบรรดาสโมสรฟุตบอลไทย หลังงบสนับสนุนประจำฤดูกาลถูกสมาคมฟุตบอลฯปรับลดงบประมาณลงไป 30 เปอร์เซ็นต์ แถมให้แบบผ่อนจ่ายเป็น 4 งวดอีกต่างหาก", "content": "แต่ล่าสุดร้อนยิ่งกว่าเดิมเมื่อสมาคมลูกหนังภายใต้การบริหารงานของ “บิ๊กอ๊อด” พล.ต.อ.สมยศ พุ่มพันธุ์ม่วง ประกาศปรับลดลงอย่างเป็นทางการ โดยระบุฤดูกาลนี้ให้ได้แค่ 50 เปอร์เซ็นต์เท่านั้นเท่ากับว่าทุกสโมสรจะได้รับงบประมาณเพียงแค่ 10 ล้าน จากเดิมที่ต้องได้ 20 ล้านบาทโอ้แม่เจ้า! นี่มันเกิดอะไรกับฟุตบอลไทยไปแล้ว หรือว่าเข้าสู่ยุค “ถังแตก” จริงๆแล้วลำพังแค่ถูกปรับลดลงมา 30 เปอร์เซ็นต์เหลือ 14 ล้านก็จะแย่อยู่แล้วเฮ้อ! งบก็โดนตัดแถมได้แบบแบ่งจ่ายเป็น 4 งวด ตกแล้วได้รับงวดละ 2.5 ล้านบาท ก็ไม่รู้ได้ตามนี้หรือเปล่าอาจซอยย่อยแยกอีกก็ได้บอกเลยสมาคมฟุตบอลยุคนี้อะไรก็เกิดขึ้นได้ วันนี้พูดอย่างพรุ่งนี้อาจเปลี่ยนอะไรอีกก็ได้ ตัวอย่างก็มีให้เห็นอยู่แล้วสงสัยหลังจากนี้ “เชือก กับเกลือ” คงขายดีขึ้นกว่าเดิม เพราะจะมีหลายสโมสรต้องผูกคอตาย หรือปรับเปลี่ยนให้นักบอลกินเกลือแทนข้าวแน่นอนถ้าจำไม่ผิดช่วง 7-8 ปีก่อนหน้านี้ในยุคของ “บังยี” วรวีร์ มะกูดี เป็นนายกสมาคมฯ ทุกสโมสรได้อย่างเต็มเม็ดเต็มหน่วยถึง 25 ล้านบาท แถมด้วยออปชันพิเศษจะมีการปรับขึ้นให้อีกในฤดูกาลต่อไปใครจะคิดว่าสิ่งที่พูดไว้เป็นเพียงแค่ความฝันเท่านั้นไม่ใช่ว่า “บังยี” ทำไม่ได้ แต่ดันถูกวิชามารทำตกเก้าอี้หน้าตาเฉย ถึงกระนั้นก็อุตส่าห์ทิ้งงบประมาณก้อนโตจากค่าลิขสิทธิ์ถ่ายทอดกว่า 1 พันล้านไว้ให้เสวยสุขอีกผมไม่โทษสโมสรไหนที่ยกมือเชียร์ “บิ๊กอ๊อด” เพราะนโยบายสวยหรูอลังการตามแบบฉบับนายตำรวจใหญ่ที่เคยนั่งเก้าอี้ผู้บัญชาการมาแล้ว เป็นธรรมดาที่ใครเห็นก็ต้องเชื่อมั่นแล้วเป็นไงจากนั้นมา “ลายเริ่มออก” จนเป็นที่มาที่ไปในหลายเรื่องโดยเฉพาะวดีเด็ดที่หลายคนแม้กระทั่งเด็กเยาวชนยังจำเอามาพูดเล่น“ใครไม่อายผมอาย” ผมว่าถ้าเอาไปใส่ใน “ติ๊กต่อก” คงจะมีผู้คนติดตามอย่างล้นหลามนี่ไม่ใช่เวรกรรมฟุตบอลไทยแล้วเขาเรียกว่า “น่าอนาถ” มากกว่าขอร้องอย่ามาอ้างถึงเรื่องโควิด-19 อีกเลยครับฟังดูเอียนๆ เพราะเงินจากสปอนเซอร์รวมถึงเงินสนับสนุนจากการกีฬาแห่งประเทศไทยก็น่าจะเยอะอยู่โดยเฉพาะงบจาก กกท.ที่ยุคนี้ได้แต่ยุค “บังยี” ไม่มี แต่เงินสนับสนุนสมัยบังยีกลับได้เยอะกว่าแบบนี้เขาเรียกบริหารงานไม่เป็นมากกว่า ไม่รู้เอาเท้าก่ายหน้าผากจะหายปวดกบาลหรือเปล่า.โจโจ้"},
{"id": 44, "title": "“ฟุตบอลอาวุโสสานสัมพันธ์” 8 มี.ค. บิ๊กแมตช์ จุฬาฯ พบ ธรรมศาสตร์", "highlight": "Knowledge will give you power, but good character will give you respect. ความรู้ทำให้น่าเกรงขาม ตามด้วยบุคลิกที่ดีทำให้เป็นที่ศรัทธา", "content": "“ฟุตบอลอาวุโสสานสัมพันธ์” ชิงถ้วย “พล.อ.เฉลิมชัย สิทธิสาท” รอบสอง พรุ่งนี้ (8 มีนาคม) มี 2 คู่ วีไอพี อำนวยศิลป์ พบ วีไอพี โยธินบูรณะ และบิ๊กแมตช์ วีไอพี จุฬาฯ พบ วีไอพี ธรรมศาสตร์ และวันศุกร์ (10 มีนาคม) ดาร์บี้แมตช์ วีไอพี อาร์ม่ี เอ ตัดเชือกกันเองกับ วีไอพี อาร์มี่ บี และ วีไอพี ทหารอากาศ พบ วีไอพี ฟรีเบิร์ด คู่แรกเริ่ม 16.00 น. ทั้ง 2 วัน ที่สนามกรมการสื่อสารทหาร มีนักเตะร้อยทีม พล.อ.ราชรักษ์ เรียนพืชน์ โปรโมเตอร์ใหญ่ คอยต้อนรับทุกวันเขียนไปเมื่อวันก่อน ถึงทีมหนีตกชั้นที่ต้องสู้กันจนถึงนัดสุดท้าย ก็เลยมีประเด็นความเห็นจากท่านผู้อ่านผ่านทางพันทิปว่า ...ที่อยากให้จับตาอย่างนึงคือ หนองบัว พิชญ กับลำปาง เอฟซี เป็นทีมเครือเดียวกัน และนัดสุดท้าย ต้องเจอกันถ้ามีผลต่อการตกชั้น น่าคิดนะครับว่าเกมจะออกมาแบบไหน... อันนี้ในทางนิตินัย ทั้ง 2 ทีมไม่มีความผูกพัน ส่วนทางพฤตินัย ถ้ามีประเด็นที่น่าสงสัย ผู้มีส่วนได้ส่วนเสีย ต้องจับตาดูกันต่อไปศึกสอยคิว 6 แดง เวิลด์ แชมเปียนชิป เปิดฉากแล้วตั้งแต่เมื่อวานนี้ บรรยากาศเต็มไปด้วยความคึกคัก สมใจ บิ๊กแจ๊ส พล.ต.ท.คำรณวิทย์ ธูปกระจ่าง นายก อบจ. ปทุม ธานี และโปรโมเตอร์กีฬาระดับอินเตอร์ฯ วินิจ เลิศรัตนชัย ที่ยังมีอีกหลายอภิมหาโปรเจกต์กีฬาระดับโลกมาเซอร์ไพรส์แฟนกีฬาไทย รอติดตามกันได้ส่วนหกโมงเย็น วันนี้ (7 มี.ค.) มีบิ๊กแมตช์ ระหว่าง รอนนี เดอะร็อกเกต โอซุลลิแวน กับ ต๋อง ศิษย์ฉ่อย ตำนานสนุ้กเกอร์ไทย บิ๊กฮง สุนทร จารุมนต์ เชิญติดตามชมและเชียร์กันได้ปิดท้ายวันนี้ ได้ยินเซียนกอล์ฟโจษจันกันเซ็งแซ่ถึงกรีนใหม่ของหลุม 17 ที่ สนามกรุงเทพกรีฑา ว่าทั้งท้าทายและโค-ตะ-ระ ยากส์ ถึงขนาดยกให้เป็น ซิกเนเจอร์ โฮล แว่วว่าทั้ง บิ๊กตู่ พล.อ.พรชัย กรานเลิศ ประธานที่ปรึกษาฯ และ บิ๊กอ๊อด พล.ต.ต.พรภัทร์ สุยะนันท์ นายกสโมสรฯ มีแผนยกเครื่องทั้งแฟร์เวย์ทั้งกรีนอย่างต่อเนื่องทุกหลุม ซู้ดยอด!วีเออาร์"},
{"id": 43, "title": "หุ้นขึ้นก่อน-หลังเลือกตั้ง!", "highlight": "บล.เมย์แบงก์ (ประเทศไทย) ประเมินปัจจัยการเลือกตั้งรอบใหม่จะส่งผลกระทบต่อตลาดหุ้นไทยอย่างมาก โดยตลาดหุ้นมีความคาดหวังเชิงบวก โดยระบุว่า คาดว่าจะยุบสภาในเดือน มี.ค.ก่อนสภาฯจะครบวาระวันที่ 23 มี.ค.นี้ คาดวันเลือกตั้งจะอยู่ช่วงเดือน พ.ค.66", "content": "การเมืองถือเป็นประเด็นที่มีผลต่อเศรษฐกิจและการลงทุนอย่างมาก โดยตลาดหุ้นมักจะมีความคาดหวังเชิงบวกต่อการเปลี่ยนแปลงที่จะเกิดขึ้น หากพิจารณาสถิติย้อนหลังช่วง 20 ปีที่ผ่านมา ซึ่งมีการเลือกตั้งสำคัญ 5 ครั้ง (ปี 44-62) พบว่า SET ปรับตัวขึ้นเด่น 3 เดือนก่อนวันเลือกตั้ง ด้วยผลตอบแทนเฉลี่ย +3.4%และปรับขึ้นต่อเนื่อง 1 เดือนหลังเลือกตั้ง ด้วยผลตอบแทนเฉลี่ย +3.4% (โอกาสความน่าจะเป็น 60%) และหลังจากนั้น SET ยังมีแนวโน้มปรับขึ้นต่อ ด้วยผลตอบแทนเฉลี่ยสูงถึง +5.3% ท่ามกลางโอกาสความน่าจะเป็นที่ SET จะปรับขึ้นต่อสูงถึง 80% หลังเลือกตั้ง แต่ต้องพิจารณาถึงขั้วการจัดตั้งรัฐบาลหลังเลือกตั้งเป็นสำคัญ!!หากพิจารณารายอุตสาหกรรม กลุ่มที่อิงการฟื้นตัวในประเทศจะปรับขึ้นเด่นในช่วงเก็งการเลือกตั้ง ซึ่งสะท้อนถึงความคาดหวังเชิงบวกต่อนโยบายภาครัฐฯที่จะออกมา จากสถิติพบว่ากลุ่มที่มักปรับตัวดีในช่วงก่อนเลือกตั้งได้แก่ กลุ่มสื่อสาร, สื่อและสิ่งพิมพ์, ค้าปลีก และอาหาร แนะนำ ADVANC (เป้าหมาย 240 บาท) COM7 (เป้าหมาย 40.3 บาท) PLANB (เป้าหมาย 10.7 บาท) TU (เป้าหมาย 21.8 บาท)และหุ้นกลุ่มที่มักถูกแรงเก็งกำไรส่วนมากจะเกี่ยวข้องกับหุ้นที่อิงการฟื้นตัวของเศรษฐกิจในประเทศ ซึ่งสอดคล้องกับนโยบายการขับเคลื่อนเศรษฐกิจที่พรรคการเมืองต่างๆ หยิบยกขึ้นมาเรียกคะแนนเสียง สถิติการเลือกตั้งสำคัญ 5 ครั้ง ช่วง 20 ปีที่ผ่านมา กลุ่มที่ขยับขึ้นเด่นช่วง 3 เดือนก่อนเลือกตั้ง นำโดยกลุ่มสื่อสาร (+8.6%), กลุ่มสื่อและสิ่งพิมพ์ (+7.3%), กลุ่มค้าปลีก (+6.4%), กลุ่มอาหาร (+5.6%) ส่วนกลุ่มที่มักปรับตัวขึ้นเด่น หลังเลือกตั้ง เช่น กลุ่มไฟแนนซ์, อสังหาริมทรัพย์, สื่อสาร, ธนาคาร, สื่อและสิ่งพิมพ์ ส่วนกลุ่มที่สถิติบ่งชี้ว่ามักไม่ตอบรับเชิงบวกกับการเลือกตั้ง เช่น กลุ่มปิโตรเคมี ซึ่งอาจเป็นอุตสาหกรรมที่ขึ้นกับภาวะเศรษฐกิจโลกมากกว่าทั้งนี้ 4 กลุ่มที่คาดมีปัจจัยบวกหนุนราคาขึ้นคือสื่อสาร ค้าปลีก สื่อและสิ่งพิมพ์ กลุ่มอาหาร หุ้นเด่นที่น่าสะสมกลุ่มต่าง เช่น ADVANC, JMART, COM7, CRC, CPALL, HMPRO, PLANB, TU, SNNP, SAPPE!!อินเด็กซ์ 51"},
{"id": 42, "title": "ทัพฟ้าไร้ประสิทธิภาพ?", "highlight": "ในแวดวงนักวิเคราะห์ความมั่นคง เคยมีการระบุถึงประสิทธิภาพของกองทัพอากาศ “รัสเซีย” ว่าต่ำกว่ามาตรฐาน ซึ่งเป็นผลพวงจากมุมมองในแง่ลบภายในเหล่าทัพรัสเซีย ที่อาจเรื้อรังมายาวนานตั้งแต่ยุคสงครามเย็น หรืออาจย้อนกลับไปตั้งแต่สงครามโลกครั้งที่ 2 ว่าทัพฟ้าก็ไม่ต่างอะไรกับ “ปืนใหญ่ที่บินได้”", "content": "คำว่าปืนใหญ่บินได้ ถ้าจะแปลให้เข้าใจง่ายๆคือ เครื่องบินรบมีไว้เพื่อบินไปทิ้งระเบิดและก็บินกลับฐานทัพ ทำเช่นนี้วนไป ไม่ได้มีอะไรซับซ้อน ในสงครามโลกครั้งที่ 2 รูปการณ์ก็เป็นเช่นนั้น กองทัพอากาศโซเวียตส่งเครื่องบินไล่ล่ารถถังนาซีเยอรมนี ส่งเครื่องบินขับไล่ปะทะกับเครื่องบินรบข้าศึก ส่งเครื่องบินทิ้งระเบิดขนาดหนักปูพรมหลังแนวรบ แต่ก็ไม่ได้มีการประสานงานที่ชัดเจนกับกองทัพบก กลับเป็นลักษณะต่างคนต่างรบเสียมากกว่าข้ามมาสงครามโซเวียต-อัฟกานิสถาน ก็ไม่ได้ต่างอะไรจากเดิม กองทัพอากาศถูกใช้ในปฏิบัติการโจมตีภาคพื้นดิน ไล่ล่าทำลายเป้าหมายต้องสงสัยในพื้นที่ต่างๆก่อนบินกลับฐาน น้อยครั้งที่จะถูกนำไปใช้สนับสนุนทหารราบ ร่วมปฏิบัติการตั้งรับหรือเข้าตีที่มั่นจวบจนมาสงครามครั้งล่าสุดนี้ในยูเครน กองทัพอากาศรัสเซียก็ยังคงทำเหมือนเดิมกับสงครามครั้งก่อนๆ ภาพที่ปรากฏคือ เครื่องบินโจมตีภาคพื้นดินซู-25 บินยิงจรวดแบบไม่นำวิถีใส่เป้าหมาย ซึ่งก็ไม่รู้ว่าคืออะไร เฮลิคอปเตอร์ซีรีส์เอ็มไอ บินมายิงร็อกเกตพอด แบบไม่เล็งเป้า ใช้รูปแบบบินเชิดหัว 45 องศา และกดปล่อยจรวดเพื่อเพิ่มระยะยิง กระสุนตกสู่เป้าหมายแบบสุ่ม ไร้ความแม่นยำเป็นคำถามที่ตามมาและยังไม่มีใครได้คำตอบว่า กองทัพอากาศรัสเซียเล่นอะไรอยู่ ขนาดนักวิเคราะห์ตะวันตกยังตั้งคำถามว่า หรือเอาเข้าจริงแล้วแสนยานุภาพทางอากาศที่เชื่อกันนั้น เป็นเพียงแค่ “เปลือก” หรือไม่ และเอาเข้าจริงแล้วรัสเซียยังไม่เข้าใจเรื่องการประสานงานอย่างซับซ้อนระหว่างทัพบกและทัพอากาศหรือเปล่า ไปจนถึงคำถามว่าสงครามที่ดำเนินมากว่า 1ปี ทำไมรัสเซียยังครองน่านฟ้าไม่ได้ ระบบต่อต้านอากาศของยูเครนดีเลิศขนาดนั้น เพราะเครื่องบินรบรัสเซียที่ตกส่วนใหญ่ก็จะได้รับแจ้งว่าเกิดจากการยิงกันเอง ทุกอย่างค่อนข้างบ่งชี้ว่า ทฤษฎีกองทัพอากาศรัสเซียถูกปฏิบัติเป็นลูกเมียน้อย ไม่ได้รับการดูแลอย่างเหมาะสม ดูท่าจะจริงหรือไม่แม้จะคัดค้านสายตาเท่าไรก็ตามที!?ตุ๊ ปากเกร็ด"},
{"id": 40, "title": "วิทยายุทธของอูฐ", "highlight": "เรื่องเล่าเรื่องที่ 1 ในหนังสือ คมๆแต่ความหมายชวนคิด (สำนักพิมพ์อินสไปร์ เครือนานมี พ.ศ.2553) ลองอ่านกันไปให้จบ แล้วค่อยๆช่วยกันพิจารณา พรรคการเมืองไหนกำลังใช้อยู่", "content": "ในทะเลทราย อันแสนจะเวิ้งว้างกว้างใหญ่ไพศาล หากอูฐจะมีศัตรูคู่อาฆาตสำคัญ ก็พอรู้ๆกันว่า มีแต่หมาป่าอย่างเดียวระดับความดุร้ายป่าเถื่อน เป็นที่เลื่องลือมาแต่ไหนแต่ไร หมาป่าใช้ฟันเป็นอาวุธเข่นฆ่า เพื่อให้ได้มาซึ่งอาหารหากจะว่ากันไป อูฐไม่ใช่คู่ต่อสู้หมาป่าเอาเสียเลยในสามสิบหกกลยุทธ์สามก๊ก หนีคือ กลยุทธ์สุดท้าย...ไม่เชื่อก็ต้องเชื่อเลย อูฐมีความสามารถพิเศษที่ยิ่งใหญ่ ไม่ใช่การตอบโต้แบบซึ่งหน้า หรือสู้แบบตาต่อตา ฟันต่อฟันแต่คือการหลบหนีทุกครั้งที่อูฐกับหมาป่าเจอกัน เจ้าหมาป่าก็มักบุกเข้าโจมตีอย่างรวดเร็ว มันพยายามจะเผด็จศึกให้ได้ ขณะเจ้าอูฐแทบไม่มีการตอบโต้ใดๆ มีเสียงขู่อยู่บ้างต่อจากนั้น มันก็ทำเป็นอย่างเดียว คือวิ่งหนีหมาป่าจะยอมปล่อยเนื้อโอชะที่ใกล้ปาก หลุดไปได้อย่างไร มันจึงวิ่งไล่ล่าอย่างสุดชีวิตมันคาดไม่ถึง การวิ่งไล่อย่างไม่รั้งรอ จะทำให้มันตกหลุมพราง ความเร็วในระยะแรกๆ อูฐไม่มีทางสู้หมาป่าได้ แต่เมื่อวิ่งไปเรื่อยๆ หมาป่าก็จะเริ่มวิ่งช้าลง แต่พออูฐเห็นเช่นนั้น แทนการได้ใจจะวิ่งหนีให้รอดไปเลย เปล่า มันกลับทำตรงกันข้าม ชะลอความเร็วของฝีเท้าลง เพื่อให้หมาป่ามีกำลังใจวิ่งไล่ต่อตามคาดหมาย หมาป่าก็หลงกล มันเริ่มเร่งความเร็วไล่ตามอูฐแบบไม่ลดละระยะทางยิ่งยาว เวลายิ่งนาน ท่าทางเจ้าอูฐดูจะเหน็ดเหนื่อยมาก แต่ที่เหนื่อยมากกว่า คือหมาป่าหมาป่าเริ่มล้า เจ้าอูฐก็กะระยะวิ่งหนีต่อไป ถึงเวลานั้น หมาป่าแทบไม่รู้เลยว่า มันวิ่งมาไกลแสนไกล เข้าไปอยู่ในย่านทะเลทราย ที่แห้งแล้ง ไกลน้ำไกลอาหาร ไม่มีสิ่งมีชีวิตใดอยู่แล้วเจ้าหมาป่า ผู้หยิ่งผยองก็หมดลาย มันใช้แรงจนหมด ขาสี่ข้างอ่อนเปลี้ย น้ำลายเริ่มฟูมปาก ในที่สุด มันก็ถึงจุดสุดท้าย ล้มตัวนอน หายใจรวยรินไม่นานหมาป่าก็สิ้นใจตายถึงตอนนั้น อูฐก็ยังเหลือกำลังมากพอ ที่จะวิ่งกลับไปสู่ถิ่นเดิม ได้อย่างสบายและปลอดภัยเรื่องคมๆเรื่องนี้ มีคำอธิบายความหมายชวนคิดว่า... ผู้อ่อนแอที่มีสติปัญญา ก็สามารถเอาชนะผู้แข็งแกร่งได้ผมนึกถึงพรรคการเมือง ก่อนช่วงเวลายุบสภา พรรคใหญ่พรรคหนึ่ง คุยโวคะแนนนอนมา แบบที่ว่าแลนด์สไลด์ พรรครอง เงินมาก ก็ใช้กำลังเงินดูดเอาๆ จนเผลอคิด หลุดปากโม้ว่า จะเป็นหมายเลขหนึ่งจะมีอยู่ก็พรรคเดียว พรรคลุงตู่ จนป่านนี้คนยังเรียกชื่อพรรค รวมไทยสร้างชาติ ไม่เต็มปาก ลีลาท่าทีไม่มีเค้าฉูดฉาด ล้ำหน้า สร้างความหวังสักเท่าใดแต่ เอ! เวลายิ่งผ่านไป ใกล้เวลา...คะแนนก็เริ่มมา รวมความ มาช้าดีกว่าไม่มา แต่งานนี้ไม่เพียงมาแน่ มาแล้วก็ยิ่งความมั่นใจ จากแต้มต่ออำนาจ สารพัดสารพันที่มีอยู่ในมือหรือพรรคลุงตู่ ก็คืออูฐตัวที่ทำลีลาช้าไม่เอาไหน...ล่อหมาป่าหน้าโง่ให้ไปตายกลางทะเลทรายตัวนั้น.กิเลน ประลองเชิง"},
{"id": 41, "title": "ศึกมวยมันส์สนั่นเมือง เวทีมวยนานาชาติรังสิต เพชรนิรันดร์เหลี่ยมดีกว่าจะชนะไคโตะ", "highlight": "เวทีมวยนานาชาติรังสิต จ.ปทุมธานี วันอังคารที่ 7 มี.ค. (วันนี้) เป็นรายการมวย ศึกมวยมันส์สนั่นเมือง จัดโดยโปรโมเตอร์ “เสี่ยโบ๊ท” ณัฐเดช วชิรรัตนวงศ์ คู่มวยคู่คี่ ทรูโฟร์ยู 24 ถ่ายทอดสด เวลา 18.00-20.00 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "มังกรทอง (ลูกวิทยา) เจดีย์มวยไทย (ชนะคะแนนมาลัยทอง นุ้ยสี่มุมเมือง ที่รังสิต) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดกว่า จะชนะ เพชรอาชา ศิษย์เจ๊แดง (ชนะคะแนนบริดจ์สโตน จักรยานมวยไทย ที่รังสิต) มวยทรหดเตะขาเจาะยางต่อยหมัดศอกรุนแรง แต่เข่าในเป็นรองท้ายๆ ชนิดสนุก 108 ป.ยอดธงไท ไฟต์เตอร์มวยไทย (ชนะทีเคโอ เพชรเอเชีย ชลบุรีอาร์ทมีเดียกรุ๊ป ยก 2 ที่ รดน.) มวยแข็งแกร่งเตะต่อยหมัดแทงเข่าศอกปล้ำตีรุนแรงฟอร์มสดมีฮึดตลอด จะชนะ เพชรน้องโฟน ศิษย์ซ้อนุ้ย (แพ้ทีเคโอ พลังหนุ่ม เกียรติชัยยุทธ ยก 3 ที่นนทบุรี) มวยจังหวะเตะต่อยหมัดแทงเข่าปล้ำตีรุนแรง แต่แข็งแกร่งเป็นรองท้ายๆ 117 ป.เชน (เพชรน้ำดำ ส.รื่นรมย์) เพชรนาคา (แพ้คะแนนเพชรนิรันดร์ ดามรันสารคาม ที่ รดน.) มวยจังหวะฝีมือเตะต่อยหมัดแทงเข่าศอกปล้ำตีรุนแรงฉลาดหลักเหลี่ยมดีแต่แรงปลายเป็นรอง จะแพ้ เอกมงคล น.อนุวัฒน์ยิมส์ (ชนะคะแนนนำไทย เพชรหนองกี่ ที่นนทบุรี) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอด ชนิดสนุก 127 ป.ไคโตะ ว.วันชัย (แพ้คะแนน ก้องชัย ไฉนดอนเมือง ที่ รดน.) นักชกชาวญี่ปุ่นเตะต่อยหมัดแทงเข่าศอกรุนแรงจิตใจสู้มีฮึดตลอด แต่ช้ากว่าจะแพ้ เพชรนิรันดร์ ดาบรันสารคาม (ชนะคะแนน เชน เพชรนาคา ที่ รดน.) มวยจังหวะฝีมือเตะต่อยหมัดแทงเข่าศอกแม่นยำรุนแรงฉลาดหลักเหลี่ยมดีกว่า 126 ป.ชัย ศิษย์อาจารย์บี้"},
{"id": 39, "title": "The film team is on location.", "highlight": "Local แปลว่า ‘ท้องถิ่น’ localize เป็นกริยาหมายถึง ‘ไม่ให้ลาม’ ‘ให้อยู่เฉพาะที่’ Russian-Ukrainian War must be localized. สงครามรัสเซีย-อูเครน ควรจำกัดให้อยู่เฉพาะที่ Joy and Co Company Limited is now localizing its attention on Thai restaurants in China. บริษัท จอยแอนด์โคมุ่งมั่นธุรกิจภัตตาคารไทยในจีนเพียงอย่างเดียว (จำกัดความสนใจไม่ให้ไปเรื่องอื่น)", "content": "เมื่อพูดถึง local train ก็ขอให้ทราบว่า รถไฟประเภทนี้จอดทุกสถานี เป็นรถไฟประจำท้องถิ่น บางครั้ง local หมายถึง ‘รถประจำทาง’ ก็ได้ แต่เป็นรถประจำทางในท้องถิ่น สื่อถึงคนก็ได้ครับ หมายถึง ‘คนท้องถิ่น’ He’s a local. เป็น ‘สาขาบริษัท’ ก็ได้ครับ หมายถึง ‘สาขาท้องถิ่น’ local education ก็คือ ‘การศึกษาเฉพาะท้องถิ่นจัดโดยเทศบาล’ บางคนเขียนนิยาย ไม่มี local color ในภาษาหนังสือ หมายถึง ‘ไม่มีเรื่องราวของท้องถิ่นนั้นๆ’ เช่น เขียนถึงอำเภอรัตนปุระของประเทศศรีลังกา แต่ผู้เขียนไม่เคยไป ไม่สามารถบรรยายถึงการขุดพลอย หรือผลหมากรากไม้ในท้องถิ่นได้ในหลายประเทศมี local option สื่อถึง ‘สิทธิ’ ของชนบทในบางแห่งของบางประเทศที่ออกสิทธิห้ามขายสุราในท้องถิ่นของตนเอง อีกคำหนึ่งที่คล้ายกับ local คือ location ที่หมายถึง ‘ที่ตั้ง’ หรือถ้าในแวดวงภาพยนตร์จะสื่อถึง ‘สถานที่ถ่ายทำภาพยนตร์นอกห้องถ่าย’ The film team is on location. ทีมถ่ายทำภาพยนตร์ออกไปถ่ายทำภาพยนตร์นอกสถานที่ กริยาของ location คือ locate หมายถึง ‘สืบหาตำแหน่งที่ตั้ง’ หรือ ‘ตั้ง’ Can you locate Trad on the map. คุณหาที่ตั้งของตราดในแผนที่นี้ได้หรือเปล่า. นิติการุณย์ มิ่งรุจิราลัยpasalok1998@gmail.com "},
{"id": 37, "title": "ล้อมจีนให้ได้ในอินโด–แปซิฟิก", "highlight": "ถ้าอ่านบทวิเคราะห์ของฝรั่งจะพบคำว่า Maritime Underbelly of Asia บ่อยขึ้น แปลตรงตัวก็คือเขตท้องสมุทรแห่งเอเชียหรืออินโด-แปซิฟิก คำว่าอินโด-แปซิฟิกปรากฏอยู่ในยุทธศาสตร์ของสหรัฐฯและตะวันตก หลายคนก็สงสัยว่าอินโด-แปซิฟิกมีเขตพื้นที่แค่ไหน", "content": "สหรัฐฯพูดถึงอินโด-แปซิฟิกบ่อยในยุคของโอบามา โอบามามองว่าสหรัฐฯเป็นมหาอำนาจดั้งเดิมในอินโด-แปซิฟิกที่กำลังถูกท้าทายโดยจีน รวมทั้งมองว่าจีนเป็นภัยคุกคามที่ท้าทายต่อระบบระหว่างประเทศ จึงสกัดกั้นจีนด้วย Rebalancing Strategy inAsia (ยุทธศาสตร์วางสมดุลใหม่ในเอเชีย) และ Pivot to Asia (ยุทธศาสตร์ปักหมุดเอเชีย) เพื่อลดอิทธิพลจีนและรักษาผลประโยชน์สหรัฐฯกระทรวงต่างประเทศสหรัฐฯยุคโอบามากำหนดว่า อินโด-แปซิฟิกคือแนวโค้งฝั่งทะเลที่แผ่จากแอฟริกาใต้จนถึงออสเตรเลีย ถ้าใครฟังปาฐกถาของโอบามาบ่อยๆ จะพบว่า โอบามาใช้คำว่าอินโด-แปซิฟิกและเอเชีย-แปซิฟิกสลับกันไปมาเคยมีสื่อมวลชนถามนางคลินตัน รัฐมนตรีต่างประเทศสมัยโอบามาว่า ขอบเขตของอินโด-แปซิฟิกที่สหรัฐฯต้องการจะลดอิทธิพลจีนนั้นกินไปขนาดไหน นางคลินตันตอบว่า ตั้งแต่อนุทวีปอินเดียไปจนถึงฝั่งตะวันตกของทวีปอเมริกา หลับตาจินตนาการว่าสหรัฐฯในสมัยโอบามานะครับ สหรัฐฯต้องการกำจัดการเติบโตของจีนแถวริมมหาสมุทรอินเดีย ทะเลจีนตะวันออก ทะเลจีนใต้ และบางส่วนของมหาสมุทรแปซิฟิก นโยบายต่างประเทศของสหรัฐฯเดิมแบ่งเอเชียออกเป็น 3 เขต คือเอเชียตะวันออก เอเชียใต้ และเอเชียกลาง หลังจากที่จีนโตขึ้น สหรัฐฯจึงใช้คำว่า Maritime Underbelly of Asia หรือเขตท้องสมุทรแห่งเอเชีย ส่วนกระทรวงกลาโหมสหรัฐฯซึ่งเป็นหนึ่งในเครื่องมือของการสกัดการเติบโตของจีนพยายามใช้คำว่า Indo-Asia-Pacific ที่หมายถึงภูมิภาคจากฝั่งตะวันตกของสหรัฐฯไปจนถึงขอบตะวันออกของแอฟริกา ซึ่งพื้นที่นี้กินทั้งมหาสมุทรอินเดียและแปซิฟิกคนที่พูดถึงอินโด–แปซิฟิกต่อจากโอบามาถี่และบ่อยมากคือทรัมป์ กระทรวงการต่างประเทศในยุคของทรัมป์กำหนดให้พื้นที่อินโด–แปซิฟิกคือ บริเวณที่คลุมมหาสมุทรอินเดียกับแปซิฟิกตะวันตก ในยุคทรัมป์นี่เองครับ ที่สหรัฐฯจีบอินเดียเพื่อให้มาเป็นตัวแสดงหลักในภูมิภาคอินโด–แปซิฟิกร่วมกับสหรัฐฯ (เพื่อซัดจีน) สหรัฐฯกังวลเรื่องจีนจะพุ่งเป็นเบอร์หนึ่งของโลกแทนตนมากถึงขนาดลงทุนมากมายมหาศาลกับกองทัพภาคอินโด–แปซิฟิก ทรัมป์บอกว่าอินเดียจะต้องไม่อยู่แต่ในเอเชียใต้ อินเดียต้องร่วมกับสหรัฐฯเข้าไปมีอิทธิพลในเอเชียตะวันออกและแปซิฟิกอินเดียเป็นประเทศที่ไม่ค่อยอยากยุ่งกับการแย่งกันครองโลกของสหรัฐฯกับจีน พลเรือเอกอรุณ ประกาศ อดีตผู้บัญชาการทหารเรือของกองทัพอินเดียเคยออกมาประกาศว่า “ในฐานะคนอินเดีย ทุกครั้งที่ผมได้ยินคำว่าเอเชีย-แปซิฟิก ผมรู้สึกว่าอินเดียถูกกีดกันออกไป ภูมิภาคนี้จะมีแต่เอเชียตะวันออก เอเชียตะวันออกเฉียงใต้ หมู่เกาะแปซิฟิก และไปสุดอยู่ตรงแค่ช่องแคบมะละกาเท่านั้น”อดีตนายกฯญี่ปุ่นที่โดนยิงตายเมื่อ 8 กรกฎาคม 2022 ชื่อนายอาเบะ ตอนเป็นนายกฯอาเบะร่วมยุทธศาสตร์ลดอิทธิพลจีนอย่างจริงจัง อาเบะใช้คำว่า Broader Asia หรือเอเชียที่กว้างไกลขึ้น แกบอกว่าการบูรณาการระหว่างเอเชียตะวันออกกับเอเชียใต้ต้องมีญี่ปุ่นกับอินเดียเป็นตัวแสดงหลัก อาเบะเชื่อว่าความร่วมมือระหว่างญี่ปุ่นกับอินเดียจะช่วยให้สหรัฐฯและออสเตรเลียเข้ามาทำงานร่วมกันได้ง่ายขึ้น อาเบะต้องการสร้างวงจัตุรัสหรือควอด (Quad) ซึ่งเป็นแกนสี่มหาอำนาจ สหรัฐฯ อินเดีย ญี่ปุ่น และออสเตรเลีย เข้าควบคุมมหาสมุทรอินเดียและแปซิฟิกโดยที่ไม่มีจีน3 มีนาคม 2023 มีการประชุมรัฐมนตรีต่างประเทศกลุ่มควอดในกรุงนิวเดลี นายฮายาชิ รัฐมนตรีต่างประเทศญี่ปุ่นเสนอโมเดลเดอะบีเทิลส์หรือวงสี่เต่าทองเพื่อรวมกันล้อมกรอบจีน ขณะที่สี่จัตุรัสกำจัดจีนวางแผนอยู่ในกรุงนิวเดลี จีนก็กำลังผลิตฟิปโปรนีล อิมิดาโคลปรด และเพอร์เม็ตทริน เพื่อใช้ควบคุมการเจริญเติบโตด้วยการลดปริมาณไข่และตัวอ่อนของแมลงจีนอาจจะผลิตสารเหล่านี้ไว้ฉีดแมลงเต่าทองทั้งสี่ตัว.นิติการุณย์ มิ่งรุจิราลัยsonglok1997@gmail.com"},
{"id": 38, "title": "โหนมาโหนไปรวมไทยสร้างชาติ", "highlight": "น่าสนใจกับฉากการเมืองสำคัญที่ “ท่านใหม่” ม.จ.จุลเจิม ยุคล โพสต์ลงโซเชียล เป็นภาพนั่งจิบกาแฟพูดคุยกับ “บิ๊กป้อม” พล.อ.ประวิตร วงษ์สุวรรณ รองนายกฯ และหัวหน้าพรรคพลังประชารัฐ", "content": "พร้อมแคปชัน “การเมืองผมไม่ยุ่งเกี่ยวเป็นหน้าที่ของนักการเมือง เพียงแต่ผมขอร้องว่าอย่าเอามือ (พรรคการเมือง) ไปปิดพระอาทิตย์ พระอาทิตย์ทำคุณประโยชน์ให้เราเหลือคณานับผมได้คุยกับลุงป้อมหลายๆเรื่อง เป็นบรรยากาศที่ดีมากครับ ในหลายๆเรื่อง ผมดีใจที่ได้คุยในสิ่งที่อยู่ในใจผม เรื่องหนึ่งคือ ขอให้ ลุงป้อมมองขึ้นไปบนฟ้าบ้าง อย่าดึงฟ้ามาเล่น แล้วอย่าเอามือไปปิดพระอาทิตย์ เหมือนบางคน บางพรรคการเมือง ไม่ดีหรอกครับลุงลุงป้อมรับปากว่า เรื่องนี้ต้องทำ และอยู่ในใจตลอด แน่นอน (ไม่ว่าได้เป็นนายกฯหรือไม่) เพราะในฐานะเป็นทหารเก่า ตั้งแต่ร้อยตรี ถึงพลเอก ย่อมจะมีความจงรักภักดี และทำเพื่อชาติ ศาสน์ กษัตริย์ เป็นทุนเดิมอยู่แล้วได้ฟังแล้วรักลุงป้อมเลย ถ้ารับปากและทำจริงๆ และมีบางเรื่องพอที่ผมจะเล่าได้ในฐานะประชาชนที่ได้คุยกัน ถ้ามีโอกาสจะทยอยเล่าให้ฟังนะครับ ขอบคุณลุงที่เลี้ยงกาแฟและขนม และให้เวลาผมได้เปิดใจและรับฟังจากประชาชนคนหนึ่งครับลุงป้อม ขอให้ทำตามที่ผมขอร้องนะครับ เราจะได้ข้ามความขัดแย้งกันสักที”เป็นถ้อยความที่มีความนัยลึกซึ้งซ่อนอยู่แม้ “ท่านใหม่” จะออกตัวว่า การเมืองผมไม่ยุ่งแต่โค้ดคำพูดสำคัญ “อย่าดึงฟ้ามาเล่น–อย่าเอามือไปปิด พระอาทิตย์” คงไม่ใช่คำพูดจาแลกเปลี่ยนกันธรรมดา เพราะทุกคน รู้ดีว่า “ท่านใหม่” เป็นใครไม่รู้ว่าสื่อถึงใคร แต่บังเอิญช่วงที่ผ่านมา มันมีประเด็นเรื่องการลากเอาสถาบันมายุ่งเกี่ยวกับการเมืองกรณี “สามสี ภูเขาทอง” ไตรรงค์ สุวรรณคีรี ขิงแก่จอมห้าว รวมไทยสร้างชาติ ปราศรัยไม่มีหูรูด ดึงสถาบันมาสร้างความนิยม ให้ “บิ๊กตู่” ประยุทธ์ จันทร์โอชาไม่ทราบว่าจะเข้าข่าย “อย่าดึงฟ้ามาเล่น” หรือไม่อย่างน้อยๆ ก็บอกให้รู้ว่า จะมา “โหนเป็นทาร์ซาน” ตามถนัด ไม่ได้แล้วพอดีมีผลสำรวจความเห็นประชาชน ผู้มีสิทธิเลือกตั้งชาวสงขลา จาก นิด้าโพลคนบ้านเกิดของ “ไตรรงค์ สามสี” ยังคงเทใจให้ “นายกฯตู่” สูงถึง 26%ตามมาไม่ห่างนัก “อุ๊งอิ๊ง” แพทองธาร ชินวัตร หัวหน้าครอบครัวเพื่อไทย 18.46%“พิธา ลิ้มเจริญรัตน์” หัวหน้าก้าวไกล อยู่ที่ 11.36% “กรณ์ จาติกวณิช” หัวหน้าชาติพัฒนากล้า ได้ 7.18% “จุรินทร์ ลักษณวิศิษฏ์” หัวหน้าประชาธิปัตย์ 6.73%ขณะที่พรรคการเมืองที่ชาวสงขลาจะ เลือกเป็น ส.ส.เขต ประชาธิปัตย์ ได้สูงสุด 23.46%รองลงมา เพื่อไทย 19% รวมไทยสร้างชาติ 15.91% ก้าวไกล 13.45% ภูมิใจไทย 7.55% ชาติพัฒนากล้า 4.64% และพลังประชารัฐ 3.18%ส่วน ส.ส.ปาร์ตี้ลิสต์ ประชาธิปัตย์ ยังคงมาที่ 1 ได้ 22.91% ตามด้วยเพื่อไทย 20.09% รวมไทยสร้างชาติ 17.18% ก้าวไกล 13.18% ภูมิใจไทย 7.09% และชาติพัฒนากล้า 5.18%ชัดเจนว่าคะแนนนิยมส่วนตัวของ “บิ๊กตู่” ต่อชาวสงขลา มีอยู่สูงแต่คะแนนผู้สมัคร ส.ส.กลับต่ำเตี้ยเรี่ยดินไร้แสงในตัว ได้แต่โหนกระแส “ลุงตู่” อีกต่อหนึ่ง.เพลิงสุริยะ"},
{"id": 36, "title": "นารีจะพิฆาต", "highlight": "ใกล้วันยุบสภาเลือกตั้งใหม่ รู้วันรู้เดือนรู้ปีกันแล้วว่า จะเลือกตั้งกันประมาณวันที่ 7 พ.ค. บวกลบก็ไม่เกินสัปดาห์ ในกรณีการเลือกตั้งของประเทศไทย ที่ระบุเก้าอี้อนาคตนายกฯคนต่อไปเอาไว้ด้วย ก็จะพอรู้ว่า ใครจะได้เป็นนายกฯคนที่ 30 ของประเทศไทย ที่ต้องผ่านด่านสำคัญ 2 ด่านคือ เป็นบัญชีนายกฯของพรรคการเมืองที่มี ส.ส.จำนวน 25 คนขึ้นไป ซึ่งก็ เหมือนเป็นดาบสองคม เกิดคนไม่ชอบหน้า บัญชีรายชื่อของพรรคการเมืองใด ก็จะบอยคอต ไม่ไปเลือก ส.ส.พรรคนั้น ได้ ส.ส.มาไม่ถึง 25 เสียงก็ต้องม้วนเสื่อกลับบ้าน เท่ากับว่าเป็นระบบการเลือกนายกฯโดยตรง โดยปริยาย", "content": "ด่านที่สอง ต้องได้รับการสนับสนุนเสียงข้างมากจากสภาเกินกึ่งหนึ่ง เพราะฉะนั้น ถ้าชาวบ้านอยากได้บัญชีรายชื่อของ พรรคใดเป็นนายกฯก็แห่กันไปเลือกพรรคนั้น ให้ได้เสียงข้างมาก ภาษาการเมือง เรียกว่า แลนด์สไลด์ อย่างที่เพื่อไทย ขอแลนด์สไลด์อยู่ในตอนนี้การเมืองที่แข่งขันกันดุเดือดและแบ่งขั้วกันชัดเจน อนุรักษ์กับ ปฏิรูป ทำให้กรอบการตัดสินใจในการลงคะแนนของชาวบ้าน ไม่ซับซ้อน ยกตัวอย่างเช่น วันนี้จะเลือกใครเป็นนายกฯ ระหว่าง พล.อ.ประยุทธ์ จันทร์โอชา กับ แพทองธาร ชินวัตร ไม่ต้องไปชูนโยบาย ไปตะโกนหาเสียงให้เมื่อยตุ้ม ถึงตอนนี้ก็พอจะรู้กันอยู่แล้วว่า พรรคไหนจะได้ส.ส.มามากที่สุด พรรคไหนจะต้องลุ้น ส.ส. ให้ได้ 25 เสียงขึ้นไป เอาเป็นว่าฝ่ายค้านมองตากันรู้ใจ จะมีพรรครัฐบาลที่เทใจไปอยู่กับฝ่ายค้านบ้างก็เป็นธรรมชาติของพรรคการเมือง กรณีศึกษาการตั้งรัฐบาลเมื่อปี 2562 คงทำให้เพื่อไทยเรียนรู้อะไรมากขึ้นเยอะมีการไปเดากันว่า เพื่อไทย มีไมตรีกับ พลังประชารัฐ จะไปจับมือกันตั้งรัฐบาล ยังไม่พูดว่า ใครจะได้เป็นนายกฯ อยู่ที่สถานการณ์หลังการเลือกตั้งไปแล้ว ถ้าเพื่อไทยได้ ส.ส.มาแลนด์สไลด์มากกว่า 250 เสียงจริงๆ ก็ต้องกลับไปทบทวนกันใหม่ ว่าเสียงฝ่ายค้านเดิมจะพอถึง 300 เสียงหรือไม่ ฝ่ายรัฐบาลเดิมคงไม่กล้าไปตั้งรัฐบาลเสียงข้างน้อย 200 เสียง ให้ชาวบ้านถอนหงอก รวมทั้ง ส.ว. 250 เสียงก็ต้องกลับลำ เอาตามเสียงข้างมาก สรุปว่า พรรคไหนจะเป็นแกนนำรัฐบาลก็ต้องได้เสียง ส.ส. 250 เสียงขึ้นไปก่อน แล้วค่อยมาคุยเรื่องโควตา รัฐมนตรีกันอีกที พรรคที่ได้เสียงมามากที่สุดก็เป็นนายกฯไป จะไปยกให้คนนั้นคนนี้ อย่างที่วิจารณ์กัน หรือมีเป้าหมายนอกเหนือจากการเป็นแกนนำในการจัดตั้งรัฐบาล ในยุคที่ ประชาธิปไตยออนไลน์เข้มแข็ง คงไปตบตาชาวบ้านไม่ได้แน่นอนก็มาถึงแคนดิเดตนายกฯ ถึงจะมีบัญชีนายกฯได้ถึงสามคน แต่นายกฯประเทศไทยมีได้แค่คนเดียว และพรรคที่ส่งบัญชีนายกฯแค่คนเดียวจะมีความเสี่ยงสูง เพื่อไทยมีสองคนแน่ๆ แพทองธาร ชินวัตร กับ เศรษฐา ทวีสิน ที่มีทั้งจุดอ่อนและจุดแข็ง ทั้งสองคน ดังนั้นคนที่สามจึงมีความสำคัญเป็นพิเศษ การที่ พล.อ.ประยุทธ์ จะต้องมาประกบกับ อุ๊งอิ๊ง เจอ ไม้ตายนารีพิฆาต ยิ่งกว่าเข็นครกขึ้นภูเขาจะไปหวังบุญหล่นทับคงยาก.หมัดเหล็กmudlek@thairath.co.th"},
{"id": 35, "title": "อนุมัติประกันรายได้ยาง เฟส 4", "highlight": "ที่ประชุมคณะรัฐมนตรีคราวที่แล้วมีมติอนุมัติโครงการประกันรายได้เกษตรกรชาวสวนยาง ระยะที่ 4 เป็นที่เรียบร้อยแล้ว", "content": "เป็นการประกันรายได้ให้กับเกษตรกรชาวสวนยางที่ขึ้นทะเบียนและแจ้งข้อมูลพื้นที่กับการยางแห่งประเทศไทย (กยท.) ภายในวันที่ 30 มิถุนายน 2565 จำนวนทั้งสิ้น 1,604,379 ราย เป็นเจ้าของสวน ผู้เช่า ผู้ทำ 1,372,865 ราย คนกรีดยาง 231,514 ราย คิดเป็นพื้นที่ปลูกยาง รวม 18,183,764.59 ไร่ ซึ่งเป็นสวนยางอายุ 7 ปีขึ้นไปที่เปิดกรีดแล้ว รายละไม่เกิน 25 ไร่ ระยะเวลาประกันรายได้ 2 เดือน (ตุลาคม-พฤศจิกายน 2565)โดยกำหนดราคาประกันผลผลิตยางแต่ละชนิด ดังนี้ ยางแผ่นดิบคุณภาพดี กก.ละ 60 บาท น้ำยางสด (DRC 100%) กก.ละ 57 บาท ยางก้อนถ้วย (DRC 50%) กก.ละ 23 บาท แบ่งสัดส่วนรายได้ให้เจ้าของสวนร้อยละ 60 และคนกรีดร้อยละ 40 ของรายได้ทั้งหมด งบประมาณโครงการรวม 7,643,857,284.15 บาททั้งนี้ เพื่อช่วยเหลือเกษตรกรชาวสวนยางในช่วงที่ราคายางผันผวน รัฐบาลจึงมอบหมายให้กระทรวงเกษตรและสหกรณ์ โดย กยท. ได้ดำเนินโครงการประกันรายได้มาแล้ว 3 ระยะ ตั้งแต่ตุลาคม 2562 วงเงินรวมทั้งสิ้น 46,682.88 ล้านบาททั้งนี้ โครงการประกันรายได้ เฟส 4 จะเริ่มจ่ายเงินถึงมือเกษตรกรชาวสวนยางได้ภายในมีนาคมนี้นอกจากนี้ที่ประชุมคณะรัฐมนตรี ยังได้อนุมัติโครงการสนับสนุนสินเชื่อเป็นเงินทุนหมุนเวียนแก่ผู้ประกอบกิจการไม้ยางและผลิตภัณฑ์ ระยะที่ 2 ระยะเวลาโครงการ 2 ปี นับจากวันที่ ครม.อนุมัติโครงการโดยรัฐบาลสนับสนุนชดเชยดอกเบี้ยในอัตราตามที่จ่ายจริงแต่ไม่เกินร้อยละ 3 ต่อปี จำนวนไม่เกิน 600 ล้านบาท จากวงเงินกู้ 20,000 ล้านบาท ให้แก่กิจการไม้ยางและผลิตภัณฑ์ ภายใต้เงื่อนไขรับซื้อไม้ยางราคาไม่ต่ำกว่า ตันละ 1,500 บาท ทั้งนี้กำหนดระยะเวลาในการชดเชยดอกเบี้ยตามโครงการ 1 ปี แต่ชดเชยไม่เกินระยะเวลาดำเนินโครงการ. สะ-เล-เต"},
{"id": 33, "title": "จองคิว", "highlight": "วันก่อน “นิพนธ์ บุญญามณี” รองหัวหน้าพรรคประชาธิปัตย์ (ปชป.) ควง “มาดามเดียร์” น.ส.วทันยา บุนนาค ประธานคณะทำงานนวัตกรรมการเมือง ไปช่วย “เดอะเพชญ” สรรเพชญ บุญญามณี ว่าที่ผู้สมัคร ส.ส. เขต 1 สงขลา ลูกชายหัวแก้วหัวแหวน กับกลุ่มสตรี จ.สงขลา", "content": "“นิพนธ์” ไม่พูดพร่ำทำเพลงตอกย้ำชัดๆ พรรค ปชป.ไม่มีวันตาย ไม่ดีจริงคงอยู่มาไม่ถึง 77 ปี ผ่านหัวหน้ามาแล้วหลายคน วันนี้ก็ยังอยู่กับประเทศไทย“ผ่านทั้งนายควง ม.ร.ว.เสนีย์ พ.อ.ถนัด นายพิชัย นายชวน นายบัญญัติ นายอภิสิทธิ์ออกไป นายจุรินทร์เข้ามา พรรคก็ยังอยู่ และนี่นิพนธ์ก็มารออยู่ จะให้เห็นว่ามีคนรอเป็นหัวหน้าพรรคอีกมาก”ซ้ำยังระบุคนที่ลาออกจาก ปชป.ไปอยู่พรรคอื่นว่า เป็นเรื่องปกติ ปชป.เปรียบเป็นเรือไม้สักทอง ออกทะเลเจอคลื่นลม มีคนโดดเรือหนี กลัวว่าเรือจะจม แต่ขอย้ำว่าเรือ ปชป.ไม่มีวันจม “พี่น้องจำปากผมไว้ พวกที่โดดเรือหนีกลางทะเลไม่มีใครว่ายน้ำถึงฝั่งสักคน กลายเป็นเหยื่อฉลามหมด”ประกาศจองคิวจ่อขึ้นหัวหน้าพรรคคนต่อไปกันเลยทีเดียว!!!ประเสริฐ ภาคภูมิวุฒิกุล"},
{"id": 34, "title": "ร้อนชะมัดเลย", "highlight": "ประเทศไทยเข้าสู่ฤดูร้อนอย่างเป็นทางการตั้งแต่เมื่อวานซืน แถมการเมืองก่อนยุบสภาเลือกตั้งใหม่ก็ร้อนแรงเหลือกำลัง", "content": "คลื่นความร้อนพุ่งทะลักไปเดือดปุดๆที่กระทรวงต้นหูกวาง หลังศาลรัฐธรรมนูญมีคำสั่งให้ นายศักดิ์สยาม ชิดชอบ เลขาธิการพรรคภูมิใจไทย ต้องหยุดปฏิบัติหน้าที่รัฐมนตรีคมนาคมเป็นการชั่วคราว“แม่ลูกจันทร์” ชี้ว่าการที่ศาลรัฐธรรมนูญมีมติเอกฉันท์รับคำร้องของ ส.ส.พรรคร่วมฝ่ายค้านไว้พิจารณา โดยให้นายศักดิ์สยามยื่นคำชี้แจงแก้ข้อกล่าวหาคดีขายหุ้น หจก.บุรีเจริญ คอนสตรัคชั่น ภายใน 15 วันเป็นปัญหาชีวิตที่นายศักดิ์สยามต้องพิสูจน์ตัวเองไม่เกี่ยวข้องกับพรรคภูมิใจไทย!!ในช่วงหยุดปฏิบัติหน้าที่ รมว.คมนาคม “นายศักดิ์สยาม” ยังมีสิทธิสมัครเลือกตั้ง ส.ส.พรรคภูมิใจไทย ยังสามารถขึ้นเวทีปราศรัยหาเสียงได้ตามเดิมถ้าหากศาลรัฐธรรมนูญวินิจฉัยว่า “นายศักดิ์สยาม” ไม่มีพฤติการณ์ซุกหุ้นตามข้อกล่าวหา “นายศักดิ์สยาม” ก็สามารถกลับมาเป็นรัฐมนตรีในรัฐบาลรักษาการต่อไปจนกว่ารัฐบาลใหม่จะคลอดออกมาเป็นตัวแต่ถ้าศาลรัฐธรรมนูญชี้ว่าการขายหุ้นของนายศักดิ์สยาม เข้าข่ายนิติกรรมอำพรางนอกจากต้องหลุดจากตำแหน่ง รมว.คมนาคม ยังต้องถูกเพิกถอนสิทธิเลือกตั้งอีก 10 ปี!!นายศักดิ์สยามจะอยู่ต่อได้? หรือไปเลย? ยังต้องลุ้นศาลรัฐธรรมนูญกันหืดขึ้นคอ “แม่ลูกจันทร์” มองว่าคำร้องของ ส.ส.พรรคร่วมฝ่ายค้าน แจงหลักฐานดักหน้าดักหลังไว้แน่นปั่กถึง 13 ประเด็น!!นี่คือโจทย์การบ้าน 5 ข้อที่ “นายศักดิ์สยาม” ต้องชี้แจงให้ขาวจั๊วะต่อศาลรัฐธรรมนูญข้อ 1. เหตุใด “นายศักดิ์สยาม” ผู้ถือหุ้นใหญ่ หจก.บุรีเจริญฯจึงขายหุ้นทั้งหมดมูลค่า 119 ล้านบาทในราคาพาร์ให้กับบุคคลที่ 3 ทั้งๆที่ผลประกอบการมีกำไรเพิ่มขึ้นๆทุกปีๆ??ข้อ 2. เหตุใดคนที่ “นายศักดิ์สยาม” เทขายหุ้นราคาพาร์ให้เป็นพนักงานบริษัทศิลาชัย ซึ่งเป็นธุรกิจในครอบครัวข้อ 3. ผู้ที่ซื้อหุ้น หจก.บุรีเจริญฯจาก “นายศักดิ์สยาม” มีรายได้เพียง 9,000 บาทต่อเดือนแต่กลับมีเงิน 119 ล้านบาทซื้อหุ้นต่อได้อย่างสบายแฮ??ข้อ 4. บุคคลผู้นี้ยังมีชื่อเป็นผู้บริจาคเงินให้พรรคภูมิใจไทยในนามห้างหุ้นส่วนฯและในนามส่วนตัวถึง 12 ล้านบาทแถมยังใจปํ้าให้ “นายศักดิ์สยาม” กู้ยืมโดยไม่คิดดอกเบี้ยอีก 240 ล้านบาทข้อ 5. ปรากฏว่า หจก.บุรีเจริญคอนสตรัคชั่นได้เป็นคู่สัญญากับหน่วยงานในสังกัดคมนาคมมาก 150 โครงการรวมมูลค่ากว่า 2,200 ล้านบาทในช่วง 4 ปีที่ผ่านมานี่คือข้อกล่าวหาพันกันเป็นงูกินหางที่นายศักดิ์สยามต้องชี้แจงภายใน 15 วัน!!ทั้งหมดเป็นข้อมูลที่ ส.ส.พรรคก้าวไกลอภิปรายซักฟอก “นายศักดิ์สยาม” กลางสภาและยื่นคำร้องถอดถอน “นายศักดิ์สยาม” ต่อศาลรัฐธรรมนูญนายศักดิ์สยามจะรอด? หรือจะจอด? ยังต้องลุ้นต่ออีก 2 เดือน.“แม่ลูกจันทร์”"},
{"id": 32, "title": "“น่านแซนด์บ็อกซ์” วันนี้ ไปถึงไหน? จะไปต่อยังไง?", "highlight": "จากสไลด์และการบรรยายสรุป ณ ห้องอาหารของ “บ้านเจ้าสัว” ตำบลผาสิงห์ อำเภอเมืองน่าน ที่คุณบัณฑูร ล่ำซำ ปลูกไว้เพื่อเป็นบ้านพัก ขณะไปปฏิบัติภารกิจที่เมืองน่าน ทำให้ผมทราบว่า แม้การดำเนินงานของโครงการทดลอง “น่านแซนด์บ็อกซ์” จะยังอีกไกลมากกว่าจะไปถึงความสำเร็จตามเป้าหมายที่ตั้งไว้", "content": "แต่ก็นับว่าโครงการนี้ได้ออกเดินมาไกลมิใช่น้อย จากจุดเริ่มต้นในภาพรวมตัวเลขป่าน่านที่คุณบัณฑูรหยิบยกมาบรรยายยังคงเป็นตัวเลขเดิมเหมือนเมื่อครั้งบรรยายในการสัมมนา “รักษ์ป่าน่าน ครั้งที่ 1” พ.ศ.2557คณะกรรมการน่านแซนด์บ็อกซ์ ยังคงใช้ตัวเลข 28 เปอร์เซ็นต์ เป็นตัวเลขเป้าหมายในการปฏิบัติงานเช่นเดิมโดยกำหนดให้พื้นที่ถูกทำลายที่อยู่ในเขตลุ่มน้ำระดับ 1-2 รวมทั้งสิ้น 18 เปอร์เซ็นต์ สำหรับปลูกต้นไม้ใหญ่และอนุญาตให้ปลูกพืชเศรษฐกิจใต้ต้นไม้ใหญ่ ซึ่งก็เป็นเปอร์เซ็นต์เป้าหมายเดิมเช่นกันในขณะที่พื้นที่ลุ่มน้ำระดับ 3-4-5 ที่ถูกบุกรุกทำลายไป 10 เปอร์เซ็นต์ ก็ยังคงใช้ 10 เปอร์เซ็นต์ไม่มีลดลงหรือเพิ่มขึ้น นั่นก็แสดงว่าการริเริ่มโครงการนี้ขึ้น นับตั้งแต่มีการประชุมสัมมนาครั้งที่ 1 ซึ่งตีแผ่ข้อเท็จจริงและตัวเลขให้เห็น น่าจะมีส่วนอย่างมากในการสร้างความระมัดระวังแก่สังคม แก่เจ้าหน้าที่ผู้รับผิดชอบ และแก่ราษฎร ที่เคยตัดสินใจบุกป่าอย่างง่ายๆในยุคก่อนส่งผลให้ตัวเลขโดยรวมยังคงเหมือนเดิมแม้เวลาจะผ่านไปพอสมควรแล้วนอกจากภาพกว้างที่ว่านี้แล้วกว่า 3 ปีที่ผ่านมา คณะทำงานในระดับพื้นที่ได้ใช้เวลาส่วนหนึ่งในการค้นหาทั้งข้อมูลที่ถูกต้อง และตัวเป็นๆ ของเกษตรกรที่ทำมาหากินอยู่ในเขตป่าสงวน โดยเฉพาะในเขต 18 เปอร์เซ็นต์ที่ต้องให้ความสนใจสูงสุดมีรายงานเป็นเอกสารสรุปได้ว่าจาก 15 อำเภอ ของจังหวัดน่าน มีการเก็บข้อมูลที่ดินรายแปลงของเกษตรกรที่ทำกินในเขตป่าสงวน เสร็จเรียบร้อยแล้ว 610 หมู่บ้าน จำนวนแปลงทั้งสิ้น 134,940 แปลงกรมป่าไม้ได้อนุมัติแผนการจัดการทรัพยากรที่ดินและป่าไม้ระดับพื้นที่ในแบบ Pre approved ไปแล้ว เมื่อต้นปี 2564งานใหญ่และหนักหนาสาหัสประการหนึ่งที่คณะทำงานในโครงการน่านแซนด์บ็อกซ์ดำเนินมาตลอด และจะต้องดำเนินต่อไปก็คือ การนำความรู้จากทุกศาสตร์ทุกแขนงมาสนับสนุนการเปลี่ยน “วิถีการทำกิน” ที่พี่น้องเกษตรกรปฏิบัติอย่างคุ้นเคยในขณะนี้ให้จงได้จะต้องชะลอการปลูกข้าวโพด พืชที่ปลูกไปก็แทบไม่คุ้มทุน และเสี่ยงต่อการขาดทุนอย่างมากให้จงได้แต่เนื่องเพราะเกษตรกรน่านแทบไม่มีทางเลือกอื่นใดเลยเพราะอย่างไรเสีย “ข้าวโพด” ก็เป็นพืชที่เขาคุ้นเคยปลูกง่ายและมีตลาด (ที่แม้จะราคาไม่ค่อยคุ้มทุน) รองรับ ทำให้พี่น้องเกษตรกรน่านยังคงปลูกต่อไปคำถามก็คือจะมีพืชทางเลือกอื่นใดที่มีมูลค่าสูงพอสมควรมาส่งเสริมให้เกษตรกรปลูกแทนข้าวโพดหรือไม่?มีการเปลี่ยนไปปลูกกาแฟบ้าง ไปปลูกไม้ผลต่างๆบ้าง แต่ก็ยังไม่มีพืชผลใดที่ลงตัว และสามารถส่งเสริมได้อย่างไรก็ตาม คณะทำงานยังคงค้นคว้าหาความรู้ต่อไปอย่างไม่หยุดยั้ง และในที่สุด “คุณปั้น” อีกนั่นแหละที่มองว่าจังหวัดน่านเป็นจังหวัดที่มีธรรมชาติอุดมสมบูรณ์ และมีภูมิปัญญาในการใช้ “พืช” เพื่อการรักษาโรคมากว่า 700 ปีแล้วเป็นนครที่มีชื่อเสียงด้านยารักษาโรค เพราะมีพืชพันธุ์ที่นำไปใช้รักษาโรคหลายๆพืชพันธุ์ จนมีประเพณีเจ้าเมืองเสด็จลงสรงน้ำในลำธารที่เป็นต้นสายของลำน้ำน่าน ที่เชื่อกันว่า เป็นแหล่งรวบรวมสั่งสมของตัวยาจากพืชต่างๆที่ลงไปแช่ไปหมักอยู่ในลำธารดังกล่าวในขณะเดียวกันโลกปัจจุบันก็หันมาสนใจการรักษาโรคด้วยสารที่กลั่นจากพืชมากขึ้น โดยการพัฒนาพืชทางยาที่เรียกว่า Medicinal Plant หรือ Medicinal grass ให้เป็นยารักษาโรคที่ทันสมัยเป็นที่มาของโครงการ “หญ้ายา” หรือการค้นหาพืชที่มีสรรพคุณเป็นยา และสามารถพัฒนาสู่การรักษาโรคอย่างทันสมัยโดยเร่งด่วน เพื่อที่จะนำมาปลูกใต้ต้นไม้ใหญ่ของป่าไม้เมืองน่านในอนาคตพรุ่งนี้อย่าลืมอ่านขบวนการค้นหา “หญ้ายา” และแนวคิดที่จะทำให้น่านเป็น “เมืองสุขภาพ” และ “เมืองยา” ด้วยนะครับ มีทั้งเกร็ดและเบื้องหลังที่น่าสนใจอย่าบอกใครเชียว.“ซูม”"},
{"id": 31, "title": "เตรียมขึ้นภาษีรับประชานิยมแจกเงิน", "highlight": "“ทีมการเมืองไทยรัฐ” ฉบับวันอาทิตย์วิเคราะห์เจาะลึก นโยบายหาเสียงประชานิยมของ พล.อ.ประยุทธ์ จันทร์โอชา ที่ประกาศอัดฉีด บัตรสวัสดิการแห่งรัฐ ในเวอร์ชัน “ลุงตู่พลัส” เพิ่มเป็น 1,000 บาท (จากปัจจุบัน 300 บาทต่อคนต่อเดือน) ว่า ปากบอกพรรคการเมืองอื่นประกาศนโยบายหาเสียง ให้ดูภาวะงบประมาณประเทศด้วย แต่ถึงคิวตัวเอง “บิ๊กตู่” ลุยแจกแบบไม่อั้น ไม่เกรงใจคนไทยเจ้าของภาษี", "content": "ยังไม่นับ การไล่แจกที่ดินในเขตป่าสงวนแห่งชาติ ให้ประชาชนเข้าทำกิน จนเกิดปัญหากับ พรรคชาติไทยพัฒนา ปาดหน้าเจ้าถิ่นไปแจกสิทธิที่ดินให้ชาวบ้านในจังหวัดสุพรรณบุรี เพราะมันคือโอกาสสุดท้ายหนทางเดียวที่ “ผู้นำทหารเฒ่า” จะปั้นแต้มวัดกับกระแสแลนด์สไลด์ของขั้ว “นายห้างดูไบ” ทำคะแนนเบียดสู้กับทีม “บิ๊กบราเธอร์” ที่ล็อกแต้มชัวร์ได้มากกว่า หว่าน “ประชานิยม” ทั้งที่ด่าเขาไว้เยอะก็ต้องยอมบทวิเคราะห์นี้สะท้อนถึง การยึดประโยชน์ตัวเอง ของ พล.อ.ประยุทธ์ จันทร์โอชา ว่าที่แคนดิเดตนายกฯ พรรครวมไทยสร้างชาติ ปากก็ว่า พรรคอื่นหาเสียงด้วยนโยบายประชานิยมผลาญเงินภาษีของชาติ ให้ดูภาวะงบประมาณของประเทศด้วย แต่ตัวเองกลับชูนโยบายประชานิยมหนักกว่าทุกพรรค เสนอ เพิ่มเงินบัตรคนจน เป็น เดือนละ 1,000 บาทต่อคน ปีละ 12,000 บาทต่อคน เพื่อหวัง ซื้อคะแนนเสียงล่วงหน้าจากคนจนที่ถือบัตรคนจน 14.5 ล้านคน ด้วยเงินภาษีของชาติ การหาเสียงด้วยการเสนอ แจกเงินคนจน 1,000 บาทต่อเดือน ทำให้ คุณดนุชา พิชยนันท์ เลขาธิการ สภาพัฒน์ มันสมองของชาติต้องตัดสินใจออกมาเตือนผ่านสื่อว่าการเพิ่มเงินบัตรสวัสดิการแห่งรัฐเป็น 700-1,000 ต่อเดือน เมื่อถึงเวลาต้องมาพิจารณาดูว่า ทำได้จริงหรือไม่? เพราะฐานะการคลังของประเทศไทยวันนี้ รัฐบาล พล.อ.ประยุทธ์ จันทร์โอชา สร้างหนี้ท่วมจนถึงคอหอยแล้ว จนต้องขยายเพดานหนี้สาธารณะ เพิ่มเป็น 70% ทำให้ คุณดนุชา ต้องเสนอให้ กระทรวงการคลัง เร่ง “ปรับโครงสร้างภาษีประเทศ” (“ขึ้นภาษี” นั่นแหละ) หากล่าช้าจะทำให้เกิดแรงกดดันทางการคลังเพิ่มขึ้น แล้วจะดำเนินการไม่ทัน การเสนอขึ้นค่าแรงขั้นต่ำ ก็เช่นเดียวกัน จะทำให้นักลงทุนต่างชาติมีภาพจำว่า ประเทศไทยกำลังจะปรับค่าแรงเพิ่มขึ้นทั้งระบบ ทำให้ต่างชาติชะลอการลงทุนในไทย ทั้งที่แรงงานทักษะมีค่าแรงสูงกว่าค่าแรงขั้นต่ำอยู่แล้ว คำเตือนของเลขาธิการสภาพัฒน์จะสะท้อนให้เห็นว่า นักการเมืองไทยหาเสียงโดยไม่รู้จักประเทศไทยเลยคุณวรวรรณ พลิคามิน รองเลขาธิการสภาพัฒน์ เปิดเผยเพิ่มเติมว่า รายจ่ายภาครัฐในปี 2585 จะเพิ่มขึ้นเป็น 6.5 ล้านล้านบาท จากกว่า 3 ล้านล้านบาท ในปัจจุบันเพิ่มขึ้นกว่า 100% จึงต้องเร่งปรับโครงสร้างภาษี เพื่อให้มีรายได้เพียงพอกับรายจ่ายในอนาคตการเสนอให้ “ขึ้นภาษี” ของ สภาพัฒน์ ครั้งนี้ เป็นการขึ้นภาษี เพื่อรองรับภาระหนี้ที่รัฐบาล พล.อ.ประยุทธ์ก่อไว้มหาศาลหลายล้านล้านบาท เป็นหนี้ที่ลูกหลานไทยต้องชดใช้หนี้แทน พล.อ.ประยุทธ์ ไปอีกหลายสิบปี ตัวเลขหนี้ล่าสุดมกราคม 2566 หนี้สาธารณะอยู่ที่ 10.692 ล้านล้านบาท 61.26% ของจีดีพี ยังไม่นับรวม หนี้เงินกู้ตาม พ.ร.ก. อีก 1.5 ล้านล้านบาท และ หนี้นอกงบประมาณอีกว่า 1.2 ล้านล้านบาท ที่รัฐบาลซุกไว้อยู่ใต้พรมถ้า รวมหนี้ใหม่ที่จะเกิดขึ้นจากนโยบายประชานิยม ที่ พล.อ.ประยุทธ์ และพรรคการเมืองหาเสียงไว้ ลูกหลานไทยจะต้องใช้หนี้เพิ่มขึ้นอีกหลายล้านล้านบาท ทำให้สภาพัฒน์ต้องเร่งให้กระทรวงการคลัง “ขึ้นภาษี” โดยด่วน ก่อนที่ฐานะการคลังจะวิกฤติล่าสุด ทีมวิจัยสถาบันวิจัยเพื่อการพัฒนาประเทศ (TDRI) ได้ วิเคราะห์นโยบายประชานิยมของ 2 พรรคการเมือง พบว่า ต้องใช้งบประมาณเพิ่มจากปัจจุบันอีกกว่า 2 ล้านล้านบาทต่อปี ถ้า รวมนโยบาย ประชานิยม 9 พรรค ต้องใช้งบประมาณเพิ่มขึ้น 3.14 ล้านล้านบาทต่อปี สุดท้ายก็ต้องย้อนกลับมา “ขึ้นภาษีกับประชาชนเพื่อหาเงินไปแจก” แล้วประชาชนจะเลือกนักการเมืองพวกนี้มาทำร้ายตัวเองเพื่ออะไร.“ลม เปลี่ยนทิศ”"},
{"id": 30, "title": "การบ้านรัฐบาลใหม่ แนวทางพัฒนาเหล็กไทย", "highlight": "ดร.สมศักดิ์ ลีสวัสดิ์ตระกูล นักอุตสาหกรรมเหล็กระดับหลายหมื่นล้านบาท ตำนานวงการอุตสาหกรรมเหล็กระดับประเทศ มีความเป็นห่วงต่ออนาคตของอุตสาหกรรมเหล็กไทยที่อยู่เคียงข้างการพัฒนาของประเทศมายาวนาน โดยเฉพาะอย่างยิ่งเมื่อเปรียบเทียบ กับประเทศเพื่อนบ้านในอาเซียน", "content": "จึงมีข้อเสนอแนะมายังรัฐบาลที่จะมาหลังจากการเลือกตั้งในเดือน พ.ค.นี้ ให้หันมาให้ความสำคัญต่ออุตสาหกรรมเหล็ก เพราะเหล็กเป็นทั้งวัสดุจำเป็นและอุตสาหกรรมสำคัญพื้นฐานต่อการพัฒนาประเทศทั้งนี้ ในปี 2565 ประเทศไทยมีการใช้เหล็กรวม 16.4 ล้านตัน โดยเป็นการใช้เพื่ออุตสาหกรรมก่อสร้าง 52% อุตสาหกรรมรถยนต์ 22% อุตสาหกรรมเครื่องจักรกล 12% อุตสาหกรรมเครื่องใช้ไฟฟ้า 10% และอื่นๆ 4%ปัญหาที่น่าห่วง คือ จากกำลังการผลิตเหล็กของประเทศไทยที่มีมากกว่า 21.5 ล้านตัน แต่ที่ผ่านมามีการใช้กำลังการผลิตระดับต่ำมากปีที่ผ่านมามีการผลิตเหล็กภายในประเทศไทยเพียง 7.1 ล้านตัน คิดเป็นเพียง 33% ของกำลังผลิตทั้งหมดที่มี โดยเป็นการผลิตเหล็กดิบ (Crude Steel) 5.3 ล้านตัน ซึ่งเป็นสัดส่วนเพียง 0.28% ของโลก เป็นอันดับที่ 30 ของทั้งโลก และอันดับ 4 ในอาเซียน รองจากเวียดนาม 20.0 ล้านตัน อินโดนีเซีย 15.6 ล้านตัน และมาเลเซีย 10.0 ล้านตัน ทั้งที่เมื่อย้อนหลังไป 12 ปี ในปี 2553 ประเทศไทยเคยเป็นผู้นำของอาเซียน ผลิตเหล็กดิบ 3.7 ล้านตัน ในขณะที่อินโดนีเซียผลิตได้ 3.6 ล้านตัน และเวียดนามผลิตเหล็กได้เพียง 2.7 ล้านตัน แต่เป็นที่น่าเสียดายยิ่งที่ปัจจุบัน ทั้งเวียดนาม อินโดนีเซีย และมาเลเซียแซงหน้าเราไป เพราะทั้ง 3 ประเทศ มีการส่งเสริมพัฒนาและปกป้องอุตสาหกรรมเหล็กในประเทศจนเข้มแข็ง ไม่มีเหล็กคุณภาพต่ำ หรือราคาถูก ส่งเข้าไปได้ จนอุตสาหกรรมเหล็กของเขาเติบโตแซงหน้าประเทศไทยไปแล้วปัจจุบัน ประเทศไทยนำเข้าเหล็กสุทธิ (Steel Import-Steel Export) มากกว่า 13 ล้านตันต่อปี ซึ่งถือเป็นประเทศที่ปล่อย นำเข้าเหล็กสุทธิมากสุดอันดับ 2 ของโลก ซึ่งหมายถึงประเทศไทยต้องพึ่งพาการนำเข้าเหล็กจากต่างประเทศ เป็นความเสี่ยงต่อความมั่นคงแห่งชาติด้านเศรษฐกิจอย่างยิ่ง ยิ่งวันยิ่งปล่อยนำเข้าเสรีขึ้น โรงงานที่ลงทุนไป 4 แสนกว่าล้านบาทจะกลายเป็นเศษเหล็ก หากเกิดสถานการณ์ฉุกเฉินหรือวิกฤติ หรือภัยธรรมชาติรุนแรง ความสามารถในการปกป้องโครงสร้างของประเทศ การบำรุงรักษา และการพัฒนาโครงสร้างพื้นฐานจะยิ่งเจอปัญหาขาดแคลนวัตถุดิบอย่างรุนแรงมาก ความเสียหายก็จะกระทบไปยังอุตสาหกรรมต่อเนื่องต่างๆ เพราะเหล็ก เป็น “แกนหลัก” หรือ Backbone ของอุตสาหกรรมทุกชนิดข้อเสนอเพื่อพัฒนาอุตสาหกรรมเหล็กของประเทศไทยในด้านต่างๆ มีดังนี้1.ส่งเสริมให้มีการใช้สินค้าเหล็กที่ผลิตภายในประเทศ (Make in Thailand) มากขึ้น นอกจากการจัดซื้อจัดจ้างภาครัฐที่ได้ดำเนินการอยู่แล้ว ไปยังการก่อสร้างจำนวนมากและใช้งบประมาณมหาศาลที่เป็นโครงการความร่วมมือภาครัฐและภาคเอกชน (Public–Private Partnership)2.กล้าใช้มาตรการทางการค้าอย่างทันท่วงทีเพื่อปกป้องอุตสาหกรรมเหล็กภายในประเทศ ปัจจุบันประเทศไทยใช้เพียงมาตรการตอบโต้การทุ่มตลาด (Anti Dumping หรือ AD) ขณะที่ประเทศอื่นเช่น สหรัฐอเมริกา แคนาดา สหภาพยุโรป จีน อินเดีย ออสเตรเลีย ใช้มาตรการการค้าอื่นๆ ได้แก่ การตอบโต้การอุดหนุน (Anti Countervailing Duty หรือ CVD) หรือการตอบโต้เมื่อเกิดพฤติกรรมหรือเหตุการณ์หลบเลี่ยงมาตรการตอบโต้การทุ่มตลาด (Circumvention) หรือการปกป้องจากการนำเข้าสินค้าที่เพิ่มขึ้น (Safeguard) เพราะประเทศไทยยังคงล่าช้าและขาดความกล้าหาญในเชิงนโยบายให้ใช้มาตรการดังกล่าว ทั้งที่การใช้มาตรการทางการค้าเป็นสิ่งที่ทำได้ในการค้าเสรี โดยเฉพาะอุตสาหกรรมเหล็กมีการลงทุนและสินทรัพย์หลายแสนล้านบาท จึงเป็นเสาสำคัญของการเติบโตทางเศรษฐกิจ และมีความสำคัญเชิงยุทธศาสตร์ต่อประเทศ สมควรที่จะปกป้องทางการค้าเมื่อมีความจำเป็น3.ปรับโครงสร้างอุตสาหกรรมเหล็กของประเทศไทย ซึ่งปัจจุบันประกอบด้วยผู้ผลิตจำนวนมากราย แต่บางประเภทโรงงานเหล็กก็มีปริมาณมากเกินความต้องการใช้ภายในประเทศ (Over-Capacity) อาจต้องมีมาตรการให้ยุบการผลิต หรือควบรวมกัน ในขณะที่หลายสินค้าเหล็กสำคัญบางประเภท ประเทศไทยยังมีโครงสร้างการผลิตที่ไม่ครบวงจร จึงต้องอาศัยการนำเข้าวัตถุดิบและผลิตภัณฑ์เหล็กกึ่งสำเร็จรูปจากต่างประเทศ เป็นปริมาณและมูลค่ามหาศาล อาจต้องส่งเสริมให้มีการเพิ่มหรือขยายการผลิต 4.พัฒนาห่วงโซ่อุปทาน (Supply Chain) โดยเน้นความเติบโตอย่างยั่งยืนร่วมกัน ส่งเสริมความร่วมมือกันระหว่างอุตสาหกรรมเหล็ก กับผู้ใช้งานอุตสาหกรรมต่อเนื่องโดยเฉพาะอย่างยิ่ง อุตสาหกรรมขนาดใหญ่ที่มีอัตราการบริโภคสินค้าเหล็กเป็นปริมาณมาก ได้แก่ อุตสาหกรรมก่อสร้าง อุตสาหกรรมการผลิตรถยนต์และชิ้นส่วน เป็นต้น เพื่อร่วมวิจัยพัฒนาคุณภาพสินค้าเหล็ก และลงทุนในการผลิตสินค้าเหล็กชั้นคุณภาพสูงและ 5.ส่งเสริม สนับสนุน อุดหนุนให้อุตสาหกรรมเหล็กปรับตัว เลือกใช้เทคโนโลยีทันสมัย เป็นมิตรกับสิ่งแวดล้อม การใช้พลังงานทางเลือกที่เหมาะสมสอดคล้องกับทิศทางของโลก และยังคงขีดความสามารถในการแข่งขัน.เจริญสุข ลิมป์บรรจงกิจ"},
{"id": 29, "title": "โควิด-19 ยังคงอยู่ XBB.1.5 ยังมาแรง", "highlight": "“วิกฤติด้านสุขภาพ ทั้งจากเรื่องโรคระบาด ยาวัคซีน ชุดตรวจ อุปกรณ์ป้องกันไปจนถึงผลกระทบจากนโยบายกัญชา สิ่งเสพติด ที่เกิดต่อทุกคนในสังคม ตอกย้ำด้วย PM 2.5 ที่หนักหนาสาหัส จำเป็นต้องสังคายนา...” รศ.นพ.ธีระ วรธนารัตน์ เปิดประเด็น กระตุกมุมคิด", "content": "ตัวเลขรายงานประจำสัปดาห์ของไทย ระหว่างวันที่ 19-25 กุมภาพันธ์ 2566 จำนวนผู้ติดเชื้อ “โควิด-19” ที่ป่วยจนต้องรักษาตัวในโรงพยาบาล 204 คน จำนวนเสียชีวิต 9 คนคาดประมาณจำนวนคนติดเชื้อใหม่รายวันจะสูงราว 1,458-2,024 คนอัปเดตสายพันธุ์ไวรัส “โควิด-19” ที่ระบาดทั่วโลก Gerstung M จากประเทศเยอรมนี ชี้ให้เห็นว่า สถานการณ์ปัจจุบัน XBB.1.5 และเครือญาติคือ XBB.1.9.1 มีแนวโน้มที่จะครองการระบาดทั่วโลกไปแล้วในขณะที่ BQ.1.x และ BA.2.x ที่เคยระบาดมากนั้นลดน้อยถอยลงไปอย่างต่อเนื่องสอดคล้องกับที่องค์การอนามัยโลกได้ประเมินความเสี่ยงจาก XBB.1.5 ไว้ก่อนหน้านี้ว่า “XBB.1.5” น่าจะขยายตัวไปได้อย่างต่อเนื่องในช่วงเวลาถัดจากนี้ข้อมูลธรรมชาติของระบบภูมิคุ้มกันระดับเซลล์ หลังจากที่ติดเชื้อในผู้ที่เคยฉีดวัคซีนมาก่อน? Koutsakos M และคณะจากประเทศออสเตรเลียได้ตอบคำถามที่หลายคนสงสัยมานานว่า...หากเราฉีดวัคซีนมาแล้ว เกิดจับพลัดจับผลูติดเชื้อโรคโควิด-19 ขึ้นมา ระบบภูมิคุ้มกันระดับเซลล์ของเราจะตอบสนองอย่างไร...เป็นที่ทราบกันมาก่อนหน้านี้ว่า “หลังติดเชื้อ” จะทำให้ภูมิคุ้มกันในน้ำเลือดหรือแอนติบอดีสูงขึ้น แต่จากนั้นไม่กี่เดือน แอนติบอดีก็จะลดลงงานวิจัยนี้ได้ชี้ให้เห็นว่า หลังจากติดเชื้อมา ระบบภูมิคุ้มกันระดับเซลล์จะได้รับการกระตุ้นให้เกิดการตอบสนองอย่างรวดเร็ว ทั้ง CD4 และ CD8 T-cells โดยเซลล์ประเภท CD4 นั้นจะได้รับการกระตุ้นตั้งแต่ 1 วันหลังจากที่มีอาการป่วย และมีการเพิ่มจำนวนอย่างมากจนสูงสุดในระยะเวลา 5 วันหลังจากที่มีอาการป่วยในขณะที่ CD8 ซึ่งมีบทบาทหน้าที่ในการทำลายเซลล์ที่ติดเชื้อนั้นก็ได้รับการกระตุ้นให้ตอบสนองเช่นกัน โดยจำนวน CD8 ที่เกิดขึ้นนั้นจะแตกต่างกันไป และมีระยะเวลาในการตอบสนองถัดจาก CD4เมื่อเป็นเช่นนี้...รศ.นพ.ธีระ ย้ำว่า ความใส่ใจสุขภาพเป็นสิ่งสำคัญสำหรับการใช้ชีวิตในสถานการณ์ปัจจุบัน ระมัดระวัง ไม่ประมาทปรับสภาพแวดล้อมให้ระบายอากาศให้ดีกว่าในอดีต“การใส่หน้ากากอย่างถูกต้อง จะช่วยลดความเสี่ยงลงไปได้มาก ทั้งจากโควิด-19 และ PM 2.5 ป้องกันตัวไม่ให้ติดเชื้อ หรือไม่ติดเชื้อซ้ำ ย่อมดีที่สุด”แม้ว่าตัวเลขผู้ติดเชื้อในประเทศไทยที่รายงานจะไม่มากจนน่าตระหนกตกใจ กระนั้นก็อย่าเพิ่งเบื่อข้อมูลความรู้เกี่ยวกับเรื่องนี้...อัปเดตอีกเรื่องพบว่า “หากติดเชื้อแล้วเกิดปัญหาโควิดขึ้นมา คนที่ได้รับวัคซีนจะมีแนวโน้มที่จะมีอาการลองโควิดน้อยกว่า นอกจากนี้ยังมีโอกาสที่อาการต่างๆจะสงบลงได้มากกว่าคนที่ไม่ได้รับวัคซีนราว 2 เท่า”ข้อมูลในเรื่องนี้มาจาก Tran VT และคณะจากประเทศฝรั่งเศส ได้เผยแพร่ผลการศึกษาในวารสารการแพทย์ระดับสากล BMJ Medicine (28 ก.พ.2566) โดยเปรียบเทียบลักษณะอาการในกลุ่มผู้ป่วยลองโควิด 910 คน ทั้งในกลุ่มที่... “ได้รับวัคซีน” และ “ไม่ได้รับวัคซีน”ด้วยความรู้จากงานวิจัยต่างๆที่เพิ่มขึ้น ชี้ให้เห็นประโยชน์ของการฉีดวัคซีน นอกจากลดเสี่ยงป่วยรุนแรง ลดเสี่ยงเสียชีวิต และลดเสี่ยงต่อการเกิดลองโควิดแล้ว หากเกิดติดเชื้อแล้วเป็นลองโควิดขึ้นมา การฉีดวัคซีนยังมีแนวโน้มที่จะลดเรื่องอาการ และมีโอกาสที่อาการลองโควิดจะสงบลงได้มากกว่าการไม่ฉีดวัคซีน...ขอให้ระมัดระวังในการใช้ชีวิต ป้องกันตัวอย่างสม่ำเสมอ การเผยแพร่คำลวงให้คนหลงเชื่อว่าควรติดเชื้อเพื่อจะได้มีภูมิคุ้มกันที่แข็งแกร่งกว่าการฉีดวัคซีนนั้นเป็นการกระทำที่ไม่ถูกต้องและจะทำให้เกิดปัญหาตามมาได้ในอนาคต สำหรับเหยื่อที่หลงเชื่อการติดเชื้อแต่ละครั้งนั้นมีความเสี่ยงที่จะป่วย ป่วยรุนแรง เสียชีวิต หรือเกิดปัญหาลองโควิดตามมาได้แม้จะเคยได้รับวัคซีนมาก่อนดังนั้นความใส่ใจสุขภาพ และพฤติกรรมป้องกันตัวจึงมีความสำคัญ โดยเฉพาะอย่างยิ่งในยามที่โรคระบาด...“ยังไม่ได้สงบจริง”ช่วงปลายเดือนที่ผ่านมา...องค์การอนามัยโลกออกรายงานประเมินความเสี่ยงของ “โอมิครอน” สายพันธุ์ย่อย XBB.1.5 ที่เป็นสายพันธุ์ย่อยที่เกิดขึ้นจากการผสมกันของไวรัสในสายของ BA.2 มีรายงานพบไปแล้ว 74 ประเทศทั่วโลก...ตอนช่วงที่เป็น XBB.1 นั้นมีการเปลี่ยนแปลงตำแหน่งพันธุกรรมที่ทำให้ไวรัสจับกับตัวรับ ACE2 ที่ผิวเซลล์ลดลงไป แต่พอมีการกลายพันธุ์เป็น XBB.1.5 พบว่าตำแหน่งพันธุกรรมที่เปลี่ยนแปลงคือ 486Pทำให้สมรรถนะในการจับกับตัวรับ ACE2 ที่ผิวเซลล์เป้าหมายได้แน่นมากขึ้น ซึ่งส่งผลให้สายพันธุ์ย่อยนี้มีการระบาดที่ขยายตัวได้รวดเร็วกว่าเดิมในขณะที่การหลบหลีกภูมิคุ้มกันนั้น ข้อมูลวิชาการชัดเจนว่า “XBB.1.5” มีความดื้อต่อภูมิคุ้มกันพอๆกับ XBB.1 ซึ่งถือว่าสายพันธุ์นี้เป็นหนึ่งในไวรัสที่ดื้อต่อภูมิคุ้มกันที่สุดในบรรดาทุกสายพันธุ์ย่อยของโอมิครอนที่มีมา การดื้อต่อภูมิคุ้มกันนี้ ทำให้แอนติบอดีจากวัคซีนรุ่นเก่านั้นไม่เพียงพอที่จะจัดการไวรัสได้ แต่ข้อมูลปัจจุบันชี้ให้เห็นว่า การกระตุ้นด้วยวัคซีนรุ่นใหม่คือ Bivalent vaccine ที่มีการปรับให้สามารถกระตุ้นภูมิต่อ โอมิครอน BA.5 ได้นั้นจะทำให้มีแอนติบอดีที่สูงกว่าวัคซีนรุ่นดั้งเดิมได้ทั้งนี้ ระดับแอนติบอดีหลังฉีดเข็มกระตุ้น จะลดลงตามเวลาที่ผ่านไป แต่เชื่อว่าระบบภูมิคุ้มกันระดับเซลล์ของร่างกายจะยังคงทำงานต่อสู้กับไวรัสเมื่อเกิดการติดเชื้อ และช่วยลดเสี่ยงต่อการป่วยรุนแรงได้ในแง่ของการป่วยรุนแรงจาก XBB.1.5 นั้น ข้อมูลที่มีอยู่ทำให้เชื่อว่ามีความรุนแรงไม่ต่างจากสายพันธุ์ก่อนๆและลักษณะตำแหน่งพันธุกรรมที่เปลี่ยนแปลงของ XBB.1.5 นั้น คาดว่าไม่มีตำแหน่งใดที่จะส่งผลต่อเรื่องสมรรถนะการทำให้ป่วยรุนแรงมากขึ้นโดยสรุปแล้วคาดว่า “XBB.1.5” จะยังคงทำให้เกิดการขยายตัวของการระบาดมากขึ้น อันเนื่องมาจากข้อมูลเกี่ยวกับสมรรถนะด้านต่างๆ ที่กล่าวมาแล้วข้างต้นคาถาป้องกันตัว ยังคงต้องดำเนินกันต่อไปอย่าให้ขาดตกบกพร่อง... ควรดำเนินชีวิตประจำวันอย่างมีสติ ไม่ประมาท ป้องกันตัวสม่ำเสมอ ระมัดระวังพฤติกรรมเสี่ยง สถานที่เสี่ยง ปรับปรุงเรื่องการระบายอากาศให้ดี ทั้งที่บ้าน ที่ทำงาน ที่เรียน ที่กินดื่ม การใส่หน้ากากอย่างถูกต้องจะช่วยลดเสี่ยงลงไปได้มาก ทั้งจากโควิด-19 และฝุ่นจิ๋วพิษ PM 2.5...ตอนนี้รอบตัวก็ยังคงมีคนที่ติดเชื้อ ทั้งผู้ใหญ่ และเด็ก มีอาการป่วย แม้ไม่รุนแรง แต่ขอให้ตระหนักถึงเรื่องผลกระทบระยะยาวอย่างลองโควิดไว้ด้วยเสมอ“ไม่ติดเชื้อ” หรือ “ไม่ติดซ้ำ”...ย่อมดีที่สุด."},
{"id": 26, "title": "“เช้า (มาก)”", "highlight": "ท่านผู้อ่านโปรดแซ่บ!! รับบท “ครูใหญ่” คุมทีมสื่อไทยรัฐไปดูงานที่ สปป.ลาว ได้รับการต้อนรับอย่างดี ถึงหลวงพระบางปุ๊บก็พาเข้า “วัดล่องคูน” คู่บ้านคู่เมือง รับ “พลังมู” ประเดิมไปก่อนจะถึงคิวตะลึงกับ “พลังนํ้า” ณ โรงไฟฟ้าพลังนํ้าไซยะบุรี ต้นแบบโรงไฟฟ้ายั่งยืนแห่งแรกบนแม่นํ้าโขง ของซีเค พาวเวอร์ ต่อด้วยคิวดินเนอร์ พร้อมพิธีบายศรีสู่ขวัญ งานนี้ “คุณครู เอ๊ย! คุณแหม่ม-เพ็ชรากรณ์” ลุกขึ้นฟ้อนตั้งวง (รำ) สู้ตายยันดึก รุ่งเช้า (มาก) ตีห้าครึ่ง ล้อหมุนไปตักบาตรข้าวเหนียวค่ะ..คุณขา", "content": " ขอโฟกัส “สายตา” จ้อง กระติ๊บข้าวเหนียว--ตักบาตร ค่า คุณแหม่ม ตักบาตร!! บ่ใช่เบรคฟาสต์!! คิกๆ.\"คุณหลี\""},
{"id": 28, "title": "“มวยถูกคู่” คนดูกำไร", "highlight": "รถไฟฟ้าไม่มาหาแล้วนะเธอ โดยสถานการณ์ที่พระเอกตามท้องเรื่องอย่าง “เสี่ยโอ๋” นายศักดิ์สยาม ชิดชอบ รมว.คมนาคม เลขาธิการพรรคภูมิใจไทย โดนศาลรัฐธรรมนูญสั่งยุติการปฏิบัติหน้าที่", "content": "“แขวนต่องแต่ง” แบบไม่มีกำหนด ในจังหวะรัฐบาลใกล้หมดระยะนั่นหมายถึงความพยายามออกแรงดันโครงการประมูลเมกะโปรเจกต์รถไฟฟ้าสายสีส้ม และยังแถมพ่วงโครงการประมูลรถไฟฟ้าสายสีแดงส่วนต่อขยาย ลากไปให้ถึงจุดหมายปลายทางชงเข้าที่ประชุม ครม. ทิ้งทวนก่อนหมดอายุรัฐบาลสถานการณ์มาถึงตรงนี้ หนีไม่พ้นฟาวล์ตามระเบียบ ถึงแม้จะมีความพยายามยื้อให้ “เสี่ยหนู” นายอนุทิน ชาญวีรกูล รองนายกฯ และ รมว.สาธารณสุข หัวหน้าค่ายภูมิใจไทย ในฐานะรองนายกฯกำกับดูแลกระทรวงคมนาคม ล็อกเก้าอี้รักษาการแทน “เสี่ยโอ๋” ควบคุมสัญญาณเส้นทางรถไฟฟ้าสายสีส้มและสายสีแดงแต่นั่นก็ขัดระเบียบสำนักนายกฯที่มีคำสั่งแบ่งงานกันชัดเจน กลายเป็นส้มหล่นใส่นายอธิรัฐ รัตนเศรษฐ รมช.คมนาคม โควตาพรรคพลังประชารัฐ นั่งแท่นรักษาการ รมว.คมนาคม ยาวๆก่อนครบเทอม ครม.ท่ามกลางเหล็กร้อนจ่อคอหอยอยู่ตรงหน้าอาการแบบที่ “จิ๊กโก๋เมืองกรุง” อย่างนายชูวิทย์ กมลวิศิษฎ์ จอมแฉแห่งชาติ ดักปาหินอยู่สองข้างทาง เปิดข้อมูลฉาวประจานการปาดหน้าเค้กเป็นหมื่นๆล้านงานนี้เด็กกระดูกอ่อนอย่าง “อธิรัฐ” ต่อให้นามสกุล “รัตนเศรษฐ” ก็คงไม่กล้าเสี่ยงเอาคอพาดเขียงโดยเฉพาะผู้คุมด่านอย่าง “บิ๊กตู่” พล.อ.ประยุทธ์ จันทร์โอชา นายกฯและ รมว.กลาโหม ที่นั่งหัวโต๊ะประชุม ครม. คงกดปุ่มไฟแดง ไม่ปล่อยให้รถไฟฟ้าสายสีส้ม พ่วงสายสีแดง ผ่านแน่เพราะมันเสี่ยงโดนข้อหา “แชร์ส่วนแบ่งเค้ก” กันลงตัวและนั่นมันจะโยงไปถึงเดิมพันได้-เสีย ในเกมเลือกตั้ง เรื่องของกระแส และกระสุนหนีไม่พ้นโดนข้อครหาแบ่งกัน “ตุนกล้วย” จ้างผีโม่แป้งทั้งหมดทั้งปวง โดยปรากฏการณ์ “รถไฟฟ้าไม่มาหาแล้วนะเธอ” ฉากจบหักมุม กลายเป็นมรสุมหนักของทีมเซราะกราว ค่ายภูมิใจไทย สะเทือนทั้งกระสุนและกระแสเหมือนโดนหักกลางลำ ในช่วงเกมเลือกตั้งกำลังเข้าด้ายเข้าเข็มเกมเจาะสนามเมืองกรุง หวังแจ้งเกิดยี่ห้อภูมิใจไทยในพื้นที่กรุงเทพฯ เจอฤทธิ์ “จิ๊กโก๋บางกอก” อย่าง “ชูวิทย์” โยนระเบิดใส่ “สายเกรียน” เป๋ไม่เป็นขบวนเลยก็แล้วกันนั่นก็เพราะพื้นที่ กทม.สั่นสะเทือนง่าย เป็นสนามที่อ่อนไหวต่อกระแสมากสุดแม้จะรู้ทางดี เหลี่ยมนี้ “จิ๊กโก๋บางกอก” ส่อมีคิว “รับงาน” มาเจาะยางเป็นเรื่องของ “เซนต์คาเบรียล คอนเน็กชัน” ที่ท้ารบ “สวนกุหลาบฯ คอนเน็กชัน”ยุทธการเตะตัดขากันเองในขั้วพรรคร่วมรัฐบาล 3 ป. ที่ค่ายรวมไทยสร้างชาติ ภายใต้การนำของ “เสี่ยตุ๋ย” นายพีระพันธุ์ สาลีรัฐวิภาค กุนซือนายกฯ หัวหน้าทีมหามแห่ “บิ๊กตู่” ยังรวมแต้มไม่ได้เป็นกอบเป็นกำจำเป็นต้องแซะแต้มเอาจากฝ่ายเดียวกันประชาธิปัตย์ พลังประชารัฐ ชาติไทยพัฒนา โดนกันถ้วนหน้าแล้ว แนวโน้มก็เหลือทีมเซราะกราว ภูมิใจไทย ที่แกร่งสุดในเรื่องกำลังพลที่ดูดเข้าไปเต็มพิกัดทางเดียวคือต้องตัดเส้นทางลำเลียงกล้วยและโดยเงื่อนไขสถานการณ์มันเข้าทางปืน “ชูวิทย์” ที่กำลังติดลมบนกับบท “จอมแฉแห่งชาติ” เบนเป้าจากการทำลายล้าง “จีนเทา” มาขย่ม “ทีมเซราะกราว”บังเอิญเป็น “มวยถูกคู่” คนดูซี้ดปาก “จิ๊กโก๋” ปะทะ “เกรียน”เรตติ้งกระฉูด ฉุดไม่อยู่ แถมต่างฝ่ายต่างมีลูกคู่ถือหาง กองเชียร์ “สายเขียว” กระโดดเข้าข้างตะลุมบอน ลามเป็นมวยเอกหลายคู่ ฟัดกันนัว ล่อกันฝุ่นตลบแน่นอนฝ่าย “จิ๊กโก๋บางกอก” อย่าง “ชูวิทย์” ไม่มีอะไรจะเสีย เพราะผ่านคุกมาแล้วต่างกับ “เสี่ยโอ๋” และ “อาจารย์ใหญ่” อย่าง “เนวิน ชิดชอบ” ที่ถนัดแต่บทรุกมาตลอด ไฟต์นี้เจอมวยบู๊ล้างผลาญ แถมหมัดหนักเหมือนกัน ต้องตกเป็นฝ่ายตั้งรับไม่เป็นขบวนไม่ใช่แค่รถไฟฟ้า แต่ยังลามถึงอาณาจักร “เขากระโดง”แผลเข้าเนื้อทีมเกรียนเซราะกราว ลึกและสาหัสกว่าที่คิด.ทีมข่าวการเมือง"},
{"id": 21, "title": "สตรีแห่งปี", "highlight": "ทุกวันที่ 8 มี.ค.ของทุกปี เป็นวันสตรีสากล วันสำคัญที่องค์การสหประชาชาติให้การรับรอง นอกจากจะรำลึกถึงการต่อสู้อย่างกล้าหาญเพื่อความเท่าเทียมของสตรีในอดีตแล้ว ยังถือเป็นโอกาสเฉลิมฉลอง “ความสำเร็จ” ของสตรีและเด็กหญิงจากทั่วทุกมุมโลก โดยไม่คำนึงถึงความแตกต่างทั้งด้านเชื้อชาติ ภาษา วัฒนธรรม เศรษฐกิจ หรือแม้แต่ความเชื่อทางการเมือง", "content": "ด้านนิตยสารระดับโลกอย่าง TIME ที่มักจะจัดอันดับ 100 บุคคลผู้ทรงอิทธิพลของโลก เป็นประจำทุกปียังประกาศรายชื่อ “12 Women of the Year” หรือ “สตรีแห่งปี” 12 คน จากหลากหลายสาขาอาชีพในทั่วทุกมุมโลกที่มีบทบาทสำคัญในการขับเคลื่อนสังคมด้านต่างๆ และสร้างแรงบันดาลใจ ใช้เสียงของตนต่อสู้เพื่อโลกที่เท่าเทียมมากขึ้น ไม่ว่าจะเป็นด้านสิทธิสตรี สิ่งแวดล้อม การเมือง วิทยาศาสตร์ กีฬา ศิลปะ ความบันเทิง รวมทั้งวรรณกรรม หลังจากเริ่มจัดอันดับเป็นครั้งแรกเมื่อปี 2565ในปีนี้ผู้ได้รับการคัดเลือกเป็น “สตรีแห่งปี” ประกอบด้วย เคท บลานเชตต์ นักแสดงสาวมากฝีมือชาวออสเตรเลีย เจ้าของรางวัลด้านการแสดงมากมาย ยังรับหน้าที่เป็นทูตสันถวไมตรีของสำนักงานข้าหลวงใหญ่ผู้ลี้ภัยแห่งสหประชา ชาติ ยังมักใช้ชื่อเสียงกระตุ้นให้เกิดการรับรู้ถึง วิกฤติการเปลี่ยนแปลงสภาพอากาศโลก รวมทั้ง “แอนเจลา บาสเซตต์” อีกหนึ่งนักแสดงที่เข้าชิงรางวัลออสการ์จากภาพยนตร์เรื่อง “แบล็กแพนเธอร์ : วากานดา ฟอร์เอฟเวอร์” เธอสร้างแรงบันดาลใจให้ผู้หญิงรุ่นหลังได้ตระหนักถึงบทบาทและเชื่อมั่นในความสามารถของตนเอง ขณะที่ “ควินตา บรันสัน” ผู้สร้างและนักแสดงร่วมจากซีรีส์ตลก “แอบบ็อต เอเลเมนทารี” ทางช่องเอบีซี ที่จัดเป็นกระบอกเสียงของชาวอเมริกันผิวสีแล้วยังเป็นตัวอย่างให้เด็กผิวสีทั้งหลายเห็นว่าสามารถบรรลุเป้าหมายได้ไม่ว่า จะมาจากไหนก็ตาม ด้าน มากิโกะ โอโนะ สตรีญี่ปุ่นวัย 62 ปี ซีอีโอคนใหม่ของอาณาจักรซันโตรี เบฟเวอเรจ เป็นหนึ่งในผู้หญิงไม่กี่คนที่เป็นผู้บริหารองค์กรใหญ่ของญี่ปุ่น โอโนะตั้งเป้าให้มีผู้หญิงในระดับผู้จัดการให้ได้ 30% ภายในปี 2573 ส่วน ฟีบี บริดเจอร์ส นักร้อง นักแต่งเพลง ชาวอเมริกันวัย 28 ปี ก็สนับสนุนการทำแท้ง รวมถึง รามลา อาลี นักมวยอาชีพและผู้ลี้ภัยชาวโซมาเลีย วัย 33 ปี จัดองค์กรไม่หวังผลกำไร “ซิสเตอร์ คลับ” เพื่อฝึกอบรมและการสนับสนุนสตรีมุสลิม ชนกลุ่มน้อย หรือใครก็ตามที่ต้องการฝึกชกมวยแม้หนทางสู่ความเท่าเทียมอย่างเป็นรูปธรรมอาจยังมองไม่เห็นเด่นชัด แต่เชื่อว่าหากทุกภาคส่วนในสังคมร่วมให้ความสำคัญผลักดัน ลดช่องว่าง และยกระดับอย่างจริงจัง ความเท่าเทียมทางเพศที่วาดหวังไว้ก็คงอยู่ไม่ไกล.อมรดา พงศ์อุทัย"},
{"id": 22, "title": "จัดระบบร้องเรียน", "highlight": "วิกฤติศรัทธาตำรวจถูกทำลายกลายเป็นรอยมลทิน การบ้านหลักของ พล.ต.ต.ศักดิ์รพี เพรียวพานิช รอง จตร. ที่ได้รับมอบหมายให้เป็นหัวหน้าคณะทำงานตามโครงการพัฒนาระบบการบริหารจัดการเรื่องร้องเรียนของสำนักงานจเรตำรวจทางออนไลน์ (Jaray Complaint Management System) หรือ JCoMS", "content": "ตลอดชีวิตราชการ เขาไม่รู้จักคำว่า เหน็ดเหนื่อย ท้อแท้ ไม่เคยกลัว ถึงเป็น ตำนานมือปราบสมองไว ใจเพชร ขยับออกจากชลบุรีเป็นผู้การ ตชด. ดูแลโรงเรียน ตชด. ก่อนรับบท “ครูใหญ่” ศูนย์ฝึกอบรมตำรวจกลางจัดระเบียบวินัยนักเรียนนายสิบตำรวจให้เทียบเคียงนักเรียนนายร้อยตำรวจ ยึดหลักการ “ผลิตตำรวจให้มาจับโจรผู้ร้าย ไม่ได้ฝึกให้มาเป็นยาม”กระทั่ง โยกนั่งผู้การศูนย์ฝึกยุทธวิธีตำรวจกลาง หนองสาหร่าย จ.นครราชสีมา พัฒนาหน่วยจากสภาพทรุดโทรมให้เป็นที่ยอมรับในองค์กรตำรวจ หลังจากนั้นขึ้นเป็น รอง จตร.สัมผัสได้ถึงปัญหาบริหารจัดการเรื่องร้องเรียนมีความล่าช้าและขั้นตอนการปฏิบัติมากเกินความจำเป็น แถมไม่มีระบบแจ้งผู้ร้องและการติดตามเรื่องประการสำคัญไม่มีระบบการยืนยันตัวตนผู้ร้องและการจัดเก็บข้อมูลส่วนบุคคลที่มีประสิทธิภาพเพียงพอเพื่อป้องกันการ “รั่วไหล” ของข้อมูลเจ้าตัวถึงเข้ามาพัฒนาต่อยอดระบบรับเรื่องราวร้องทุกข์ด้วยระบบคอมพิวเตอร์ ผ่าน “แอปพลิเคชัน” ใช้ “เอไอ” เป็นตัวควบคุม ตามข้อสั่งการของ พล.ต.อ.ดำรงศักดิ์ กิตติประภัสร์ ผบ.ตร. และ พล.ต.ท.วรัตม์ชัย ศรีรัตนวุฑฒิ จตร. ที่เน้นย้ำให้ความสำคัญกับเรื่องร้องเรียนของประชาชน ขับเคลื่อนการทำงานให้มีประสิทธิภาพดียิ่งขึ้นในการเพิ่มช่องทางการร้องเรียน การลงทะเบียนเพื่อพิสูจน์ตัวตน ปรับแจ้งเตือนตอบกลับอย่างรวดเร็วผ่านระบบ “หุ่นยนต์อัตโนมัติ”ตอบโจทย์ปัญหาทุกข์ร้อนของชาวบ้าน.สหบาท"},
{"id": 17, "title": "โครงการ “ทรูวิชั่นส์-โตโยต้า จูเนียร์ โกคาร์ท เทรนนิ่ง 2023” ก้าวสู่ปีที่ 22 ผลตอบรับดี", "highlight": "โครงการ “ทรูวิชั่นส์-โตโยต้า จูเนียร์ โกคาร์ท เทรนนิ่ง 2023” ซึ่งเป็นความร่วมมือของบริษัท โตโยต้า มอเตอร์ (ประเทศไทย) จำกัด และบริษัท ทรูวิชั่นส์ จำกัด (มหาชน) พร้อมพันธมิตร ก้าวเข้าสู่ขวบปีที่ 22 แล้วในการจัดอบรมเรียนรู้การขับรถคาร์ทสำหรับเยาวชน อายุ 8-11 ปี โดยมีเป้าหมายชัดเจนในการมุ่งสร้างนักแข่งเยาวชนคนรุ่นใหม่ ที่เน้นปลูกฝังเด็กๆให้เรียนรู้ประสบการณ์นอกห้องเรียน รู้จักเคารพกติกา และระเบียบวินัยจราจร รวมทั้งสนุกกับการขับรถโกคาร์ท ในคอนเซปต์ “สนุกและปลอดภัย” อย่างเต็มที่", "content": "หลังเปิดรับสมัครอย่างเป็นทางการเมื่อวันที่ 4-5 มี.ค.ที่ผ่านมามีเยาวชนให้ความสนใจอย่างล้นหลามเดินทางมาสมัครกันอย่างเนืองแน่น ทำให้ยอดผู้สมัครครบจำนวนที่วางไว้ 240 คนเรียบร้อยแล้วถือเป็นอีกหนึ่งโครงการที่ได้การตอบรับที่ดีเยี่ยมในทุกๆปี เป็นกิจกรรมที่สร้างโอกาสให้เยาวชนได้เริ่มต้นมีทักษะในการขับขี่ยานพาหนะ ภายใต้เงื่อนไขที่จะต้องเคารพต่อกติกาต่างๆ เป็นการปลูกฝังวินัยจราจรพื้นฐานและการปลูกฝังให้มีน้ำใจเป็นนักกีฬา ซึ่งเยาวชนจะได้เรียนรู้ภาคทฤษฎีในเรื่องเครื่องหมายและกฎจราจรที่เยาวชนได้เห็นในชีวิตประจำวันตามสถานที่ต่างๆ และภาคปฏิบัติในการเรียนรู้ส่วนประกอบต่างๆของรถโกคาร์ท การขึ้น-ลง รถโกคาร์ทที่ถูกวิธี การเรียนรู้ เบรก และคันเร่ง จนถึงการทดสอบการขับขี่รถโกคาร์ทจริงอย่างถูกวิธี โดยผลผลิตจากโครงการนี้ สร้างนักกีฬารถคาร์ทเยาวชนตัวจิ๋วกว่า 400 คนแล้ว ส่วนเยาวชนรุ่นแรกๆก็พัฒนาขึ้นตามลำดับ สร้างชื่อเสียงเป็นแชมป์ระดับประเทศ และระดับเอเชีย ได้อย่างน่าชื่นชมผู้ที่สนใจสามารถติดตามข่าวสารของโครงการได้ทาง FACEBOOK: 2W KARTING หรือสอบถามรายละเอียดโครงการเพิ่มเติมได้ที่เบอร์โทร.08-5174-8800 หรือ LINE ID : @2W19โจ้ เต็มสปีดjojoe_koy@hotmail.com"},
{"id": 16, "title": "“หงส์แดง” คืนชีพ", "highlight": "เห็นสกอร์ศึกแดงเดือดระหว่างลิเวอร์พูล กับแมนเชสเตอร์ ยูไนเต็ด ที่ออกมาเมื่อคืนวันอาทิตย์ที่ผ่านมาไม่อยากจะเชื่อสายตาที่ผลออกมาเป็น “หงส์แดง” ไล่ถล่ม “ปิศาจแดง” ไปยับเยินแบบไม่มีทางสู้ 7-0", "content": "ก่อนจะลงสนามบอกได้เลยว่าไม่มีใครคาดคิดว่าสกอร์จะออกมาแบบนี้ แม้กระทั่งสาวก “เดอะ ค็อป” ที่คงไม่คาดคิดด้วยฟอร์มลุ่มๆดอนๆ จะเอาชนะคู่ปรับตัวฉกาจได้มากขนาดนี้ ขณะที่แฟนบอล “เรด เดวิลส์” ก็ไม่คาดคิดเช่นกันว่าจะบุกมาพ่ายแพ้ในเกมนี้ถ้าดูจากผลงานที่ผ่านมาก่อนหน้านี้ก่อนลงสนามพลพรรค “หงส์แดง” เป็นรองแต่ก็ไม่มากเพราะฟอร์มเริ่มกลับมาแล้ว และจุดเปลี่ยนสำคัญที่ทำให้ลิเวอร์พูลกลับมาท็อปฟอร์มก็คือขุมกำลังตัวหลักๆที่บาดเจ็บได้ทยอยกลับมากันแล้วโดยเฉพาะแนวรุกที่ได้ดิโอโก โชตา และ โรแบร์โต ฟีร์มิโน กลับมาสู่ทีมอีกครั้ง ทำให้ตอนนี้ เจอร์เกน คลอปป์ กุนซือชาวเยอรมัน มีตัวเลือกในแดนหน้ามากขึ้น เพราะก่อนหน้านี้มีแค่โมฮัมเหม็ด ซาลาห์, ดาร์วิน นูนเญซ เท่านั้น และเพิ่งจะได้โคดี กักโป มาเสริมเมื่อช่วงเดือนมกราคมที่ผ่านมาเมื่อเวลาแนวรุกตื้อๆ ก็ไม่รู้จะเปลี่ยนใครลงไปปรับมิติในเกมรุกมันก็เลยออกมาตื้อๆ แต่พอมีทั้งโชตาและฟีร์มิโนแล้วทำให้การปรับแนวรุกของ “คลอปป์” มีหลากหลายมากขึ้นแต่อีกสิ่งหนึ่งที่เห็นชัดๆ และน่าจะเป็นอีกหนึ่งสาเหตุสำคัญที่ทำให้ “หงส์แดง” กลับมามีแนวรุกที่เฉียบขาดขึ้นก็คือ นูนเญซและกักโป ที่สามารถปรับตัวเข้ากับบอลพรีเมียร์ลีกได้เรียบร้อยแล้ว โดยเฉพาะนูนเญซที่ก่อนหน้านี้ทำอะไรไม่เป็นชิ้นเป็นอันจนบรรดากูรูและแฟนบอลทีมอื่นๆ ต่างค่อนขอดว่าไม่คุ้มค่าตัวที่จ่ายไป 100 ล้านยูโร (ประมาณ 3,667 ล้านบาท) ถึงขั้นเรียกว่าเป็น “แอนดี คาร์โรล์ 2” เลยทีเดียวแต่ผ่านไป 6 เดือนกองหน้าทีมชาติอุรุกวัยพอเริ่มคุ้นชินกับสิ่งต่างๆ อย่างแผนการเล่นในสนาม, สปีดบอลและเข้าหนักเข้าเร็วของพรีเมียร์ลีกได้แล้วทาง “นูนเญซ” ก็คายพิษสงที่แท้จริงออกมาทันทีเรียกได้ว่าตอนนี้แนวรุกของ “หงส์แดง” กลับมาน่ากลัวที่สุดในลีกอีกครั้ง!!นอกจากแดนหน้าแล้วทางแนวรับที่วันนี้ก็เด่นไม่แพ้กันทั้ง 4 คนไม่ว่าจะเป็นเทรนต์ อเล็กซานเดอร์ อาร์โนลด์, เวอร์จิล ฟาน ไดก์, อิบราฮิมา โกนาเต, แอนดรูว์ โรเบิร์ตสัน ไม่ได้ก่อความผิดพลาดให้เห็นเลยเอาแนวรุกของ “ปิศาจแดง” ที่ยกให้ร้อนแรงที่สุดได้อยู่หมัดแต่คีย์แมนหลักก็คือการกลับมาของโกนาเต เพราะเมื่อได้ปราการหลังทีมชาติฝรั่งเศสกลับมาสู่ทีมปุ๊บทำให้หลังบ้านแน่นมากขึ้น เพราะก่อนหน้านี้ทั้งโจแอล มาติป และโจ โกเมซ ฟอร์มนั้นไม่คงที่เท่าไร ทำเอาคู่ขาอย่างฟาน ไดก์ เหนื่อยไปด้วยพอมาเป็นโกนาเต จับคู่กับฟาน ไดก์ แล้วเก็บกินได้หมดทั้งลูกกลางอากาศและบนภาคพื้นดินเรียกได้ว่าชั่วโมงนี้แนวรับที่เป็นบ่อน้ำมันแบบครึ่งฤดูกาลแรกได้โดนถมจนกลับมาแน่นปึ้กอีกครั้งส่วนแดนกลางต้องยกให้ฟาบินโญ ที่กลับมาท็อปฟอร์มอีกครั้ง หลังก่อนหน้านี้ช่วงครึ่งฤดูกาลแรกดูฟอร์มดร็อปไปอย่างน่าใจหายถึงขนาดคลอปป์ ต้องจับนั่งข้างสนามไปหลายนัดแต่มาในเกมนี้ ฟาบินโญเล่นได้ค่อนข้าง เพอร์เฟกต์เล่นเอารุ่นพี่เพื่อนร่วมชาติอย่างคาเซมิโร ของฝั่งตรงข้ามดูธรรมดาไปเลยเมื่อย้อนมาดูผลงาน 5 นัดในลีกล่าสุด ลิเวอร์พูลชนะ 4 นัด เสมอ 1 ยิงได้ 13 ประตู และยังไม่เสียประตูเลยแสดงให้เห็นว่าฟอร์มที่ออกทะเลไปก่อนหน้านี้ ลิเวอร์พูลได้พาเรือกลับเข้าฝั่งและพร้อมที่จะไล่ล่าตำแหน่งท็อปโฟร์แบบเต็มตัวแล้ว และจากฟอร์มการเล่นในนัดถล่มแมนฯ ยูไนเต็ด ยับเยินมันเป็นการส่งสัญญาณอย่างเป็นทางการว่า “หงส์แดง” ได้คืนชีพแล้ว!!มะระหวาน"},
{"id": 14, "title": "รากเหง้ารักตรีชฎา", "highlight": "เป็น (อดีต) “ผู้ชายไทยคนแรก” ที่ประสบความสำเร็จสูงสุด เปลี่ยนเพศสภาพเป็น “ผู้หญิงสมบูรณ์แบบ” ได้เข้าสู่พิธีวิวาห์กับอัครอภิมหาเศรษฐีนักธุรกิจหนุ่ม เป็น “เจ้าสาวบาบ๋า” ที่มั่งคั่งมั่งมีที่สุด", "content": "ชุดเจ้าสาวบาบ๋า คือทองคำแท้ทั้งชุดตามวัฒนธรรม “เพอนารากัน” ที่ผสมผสานระหว่างมลายูกับจีนฮกเกี้ยน ซึ่งคำว่า “เพอนารากัน” นี้หมายถึงกลุ่มชนลูกครึ่งมลายูจีนความอภิมหามั่งคั่งของเจ้าบ่าว “โอ๊ค-บรรลุ ภควา หงษ์หยก” หนึ่งในทายาทพิพิธ ภัณฑ์ประวัติศาสตร์ “บ้านอาจ้อ” 2479 ร้าน กาแฟ-ร้านอาหารชื่อดัง ต.ไม้ขาว อ.ถลาง จ.ภูเก็ตบวกกับความมั่งมีศรีสุขของเจ้าสาว “ปอย-ศักนรินทร์ เพชรรัตน์ & ตรีชฎา มาลยาภรณ์ เพชรรัตน์ หงษ์หยก” กลายเป็นความ มั่งคั่งอภิอักโข ที่ร้างไร้ทายาทสืบต่อรุ่นอดีต “ด.ช.ศักดิ์นรินทร์ เพชรรัตน์” ก็มี “รากเหง้า” เป็นคนภูเก็ตแท้จริง นำพาดวงชะตา และดวงชีวิตเธอให้ได้ย้อนกลับไปขุดลึกศึกษาความเป็นไปเป็นมาในรากเหง้าอันลึกโพ้นของ “ชิโน-โคโลเนียล” หรือ “ชิโน-โปรตุกีส”จนได้พบ “รักแท้” กับชายหนุ่มแท้ “ในรากเหง้า” นั้น ในคืนวันวารกาลที่เธอได้มีกายใจจิตวิญญาณเป็น “ผู้หญิงสมบูรณ์แบบ” มีความพร้อมเต็มที่ทุกแง่มุมที่จะเป็น “ลูกสะใภ้ไร้มดลูก”ปอย–ตรีชฎา ฟันฝ่าอุตสาหะมานะสู้ชีวิต มาอย่างโชกโชนที่สุด ทั้งเวทีนางงามมิสทิฟฟานี ยูนิเวิร์ส, นักแสดงโกอินเตอร์ “นางเอกนำ” ในภาพยนตร์คุณภาพฮ่องกงมาแล้วถึง 9 เรื่อง เธอเรียนรู้ฝึกฝนอย่างทรหดอดทน ทั้งเรียนการแสดง, เรียนการพูดภาษาอังกฤษ-ภาษาจีน เพื่อก้าวพาตัวเอง “โกอินเตอร์” ได้ อย่างภาคภูมิและสมบูรณ์แบบที่สุดแท้จริง“เจ้าสาวบาบ๋า” ผู้งามสง่าและมั่งคั่งอลังการที่สุดของ “โอ๊ค-บรรลุ ภควา หงษ์หยก” เจ้าบ่าวมหัศจรรย์สนั่นยูนิเวิร์สจักรวาลเสมอชีวิตกัน.“ดร.ศาสตร์ธนิก จุลมณี”‘‘แจ๋วริมจอ’’jaewrimjor@gmail.com"},
{"id": 15, "title": "อดีตผู้รังเกียจประชานิยม", "highlight": "เกือบทุกพรรคต่างประกาศนโยบายหาเสียงแบบประชานิยมลดแลกแจกแถม พรรคพลังประชารัฐ (พปชร.) สัญญาจะเพิ่มเงินให้ผู้ถือบัตรสวัสดิการแห่งรัฐ จากเดือนละ 300 บาท เป็น 700 บาท พรรครวมไทยสร้างชาติ (รทสช.) คู่แข่งสำคัญเกทับทันที สัญญาจะให้ผู้ถือบัตรคนจน 1,000 บาท", "content": "มีอีกหลายพรรคที่สัญญาจะแจกสะบั้นหั่นแหลก ผลการสำรวจของสถาบันวิจัยเพื่อการพัฒนาประเทศไทย (ทีดีอาร์ไอ) พบว่าถ้า 9 พรรคทำตามสัญญา รัฐจะต้องใช้งบเพิ่มถึงปีละ 3.4 ล้านล้านบาท นับเฉพาะสองพรรคที่เป็นคู่แข่งสำคัญ ต้องแจกเงินปีละ 2 ล้านล้านบาท ทำให้สภาพัฒน์ถามว่าทำได้หรือไม่ จะเอาเงินมาจากไหนน.ส.วรวรรณ พลิคามิน รองเลขา ธิการคณะกรรมการพัฒนาการเศรษฐกิจและสังคมแห่งชาติ (สศช.) แถลงว่า นโยบายประชานิยมจะทำให้รายจ่ายภาครัฐเพิ่มจาก 3 ล้านล้านบาท ในปี 2566 พุ่งขึ้นเป็น 6.5 ล้านล้านบาท จึงต้องปรับโครงสร้างภาษี เนื่องจากเป็นถึง 86.5% ของรายได้รัฐขณะที่นายดนุชา พิชยนันท์ เลขาธิการ สศช. กล่าวว่า ถึงเวลาต้องเร่ง ปรับโครงสร้างภาษี เพราะหากปล่อยให้ล่าช้า จะทำให้เกิดแรงกดดันทางการคลังเพิ่มขึ้น และดำเนินการไม่ทัน ส่วนรองเลขาธิการสภาพัฒน์ เปิดเผยว่า รายได้ภาษีต่อจีดีพีของไทยอยู่ในระดับต่ำมาตลอด 20 ปี จึงต้องทำงบขาดดุลต่อเนื่อง การปรับโครงสร้างภาษี ไม่ได้มุ่งหาเงินมาให้พรรคการเมืองนำมาลดแลกแจกแถม เพื่อหาเสียงเลือกตั้งอย่างเดียว แต่อาจลดความเหลื่อมล้ำ และสร้างความเป็นธรรมในสังคมด้วย เพราะสิทธิประโยชน์การหักค่าใช้จ่ายและค่าลดหย่อนในปัจจุบัน อาจเอื้อต่อกลุ่มผู้มีรายได้สูงมากเกินไป ต้องปรับให้เป็นธรรมนโยบายประชานิยมที่กลายเป็น ปัญหาขณะนี้ รัฐธรรมนูญฉบับชั่วคราว 2557 ของคณะรัฐประหาร คสช. ได้บัญญัติห้ามไว้ ไม่ให้รัฐบาลบริหารประเทศ โดยมุ่งแสวงคะแนนนิยม โดยไม่คำนึงถึงผลกระทบในระยะยาวต่อประเทศและประชาชน พล.อ.ประยุทธ์ จันทร์โอชา เคยตำหนินักการเมืองหัวหน้า คสช.ท้วงติงว่า ถ้าใช้ นโยบายประชานิยม จะเอาเงินมาจากไหน แต่เมื่อต้องมาเป็นผู้นำพรรค และเป็นผู้นำในการรณรงค์หาเสียง กลับกลายประชานิยม ยิ่งกว่า ไม่คำนึงถึงผลร้ายใดๆ แต่มุ่งหน้าจะกลับมาเป็นนายกรัฐมนตรีสมัยที่ 3 ให้จงได้ แม้จะทำในสิ่งที่หมิ่นเหม่ต่อกฎหมาย เช่นสัญญาจะให้..."},
{"id": 13, "title": "สหรัฐฯชมไทย", "highlight": "หลังคณะผู้แทนไทย นายเชษฐพันธ์ มากสัมพันธ์ อธิบดีกรมอเมริกาและแปซิฟิกใต้ และ พล.ต.อ.สุรเชษฐ์ หักพาล รอง ผบ.ตร.และ ผอ.ศพดส.ตร. หารือกับ นางมาเซีย ยูจีนิโอ ผอ.สำนักงานการค้าแรงงานเด็ก แรงงานบังคับและการค้ามนุษย์ และ นายแมท เลวิน ผอ.สำนักงานการค้าระหว่างประเทศและกิจการแรงงาน ที่กระทรวงแรงงาน สหรัฐอเมริกา", "content": "พล.ต.อ.สุรเชษฐ์นำเสนอถึงความคืบหน้าในการดำเนินคดีกับกลุ่มบริษัทที่ใช้แรงงานข้ามชาติ แต่ไม่ได้ดูแลสวัสดิการและให้ค่าตอบแทนที่คุ้มค่า เช่น กรณีบริษัทเอกชนทำธุรกิจเสื้อผ้าในพื้นที่ อ.แม่สอด จ.ตากทำให้ได้รับคำชื่นชมทางการสหรัฐฯมองว่า ทางการไทยมีการบูรณาการแก้ปัญหาที่ดี การบังคับใช้กฎหมายทั้งในคดีอาญา ควบคู่กับคดี พ.ร.บ.คุ้มครองแรงงาน ให้แรงงานประเทศเพื่อนบ้านให้เข้าถึงสิทธิที่ควรได้รับจากทำงานในไทยการคัดกรองแรงงานภาคการประมงแบบมีมาตรฐานเดียวกัน สหรัฐฯ มองว่ายังมีขั้นตอนที่ดูยุ่งยาก แนะนำให้มีการปรับลดแบบสอบถามเพื่อลดขั้นตอนลง เนื่องจากการนำเสนอที่ผ่านมาพบว่า มีการคัดกรองในปริมาณที่มาก แต่สัดส่วนที่ผ่านการคัดกรองกลับมีน้อยมาก แนะนำทางการประเทศไทยไปศึกษารายละเอียดการเขียนรายงานจาก ประเทศปานามา และประเทศจอร์แดน ซึ่งสอบผ่านจนสามารถ “ปลดล็อก” การส่งออกสินค้าได้ 2 รายการคือ สิ่งทอ และอ้อยพล.ต.อ.สุรเชษฐ์เข้าพบ นายคริษฐ์ สมิทธ สมาชิกผู้แทนราษฎรจากรัฐนิวเจอร์ซีย์ ผู้วางรากฐานกฎหมายต่อต้านการค้ามนุษย์และการ คุ้มครองเด็ก นำเสนอถึงการแก้ปัญหา “ทุนสีเทา” ซึ่งไทยมีการดำเนินคดีและผลักดันออกนอกประเทศ ขึ้นบัญชีเฝ้าระวังก่อเหตุซ้ำ ดำเนินคดีฟอกเงินและดำเนินคดีตามขั้นตอนทางภาษีทำให้สหรัฐฯ ชื่นชมความมุ่งมั่นการปราบปรามของไทย พล.ต.อ.สุรเชษฐ์ย้ำว่า “จะกลับไปเสนอออกกฎหมายป้องกันปราบปรามการค้ามนุษย์จริงจังให้ไทยเป็นผู้นำด้านต่อต้านการค้ามนุษย์ระดับอาเซียน”ตามข้อเสนอแนะของสหรัฐฯจะใช้มาตรการป้องกันมากกว่าปราบปราม เน้นการอบรมและมีส่วนร่วมของชุมชน เช่น ทำงานร่วมกับการบินไทยซึ่งเป็นสายการบินแห่งชาติ สอดส่องคัดกรองผู้เดินทางจากทั่วทุกภูมิภาค นำกลไก บวร. คือ บ้าน วัด โรงเรียน เข้ามาขับเคลื่อน จะได้ไม่เกิดกรณีเด็กหายในพื้นที่บางหลวง อ.บางเลน จ.นครปฐม ซ้ำอีกจะฝึกอบรมพนักงานโรงแรมให้มีศักยภาพช่วยคัดกรองสอดส่อง เพื่อไม่ให้เกิดการนำเด็กหญิงและเด็กชายมาค้ามนุษย์ หรือถ่ายคลิปวิดีโอโป๊หรือกระทำอนาจารลดโอกาสค้ามนุษย์และอนาจารเด็กน้อยลง."},
{"id": 20, "title": "เมื่อหมีออกจากจำศีล", "highlight": "หนึ่งในดินแดนที่จัดว่าเป็น “ดงหมี” ก็ต้องที่สหรัฐอเมริกา หมีสีน้ำตาลหรือหมีกริซลีพบได้ทั่วไปในรัฐไวโอมิง มอนตานา ไอดาโฮ และวอชิงตัน ส่วนหมีดำก็พบได้ทั่วภาคตะวันออก เฉียงเหนือเกือบทั้งหมด คนที่ชมชอบกิจกรรมท่องอุทยานแห่งชาติก็มีสิทธิ์เจอกับหมี โดยเฉพาะเมื่อใกล้ถึงฤดูใบไม้ผลิ โอกาสยิ่งมีมาก เพราะเหล่าหมีจะขยันออกมาอวดโฉม หลังจากจำศีลในช่วงหน้าหนาว", "content": "แม้จะน่าตื่นเต้นหากได้พบเจอหมีเข้าจริงๆ แต่ต้องไม่ลืมว่าหมีตามธรรมชาตินั้นดุร้ายและอาจเป็นอันตราย ไม่ใช่ว่าเห็นขนปุกปุยน่ารักแล้วจะเข้าใกล้ได้ กรมอุทยานแห่งชาติสหรัฐฯ เลยทวิตเตือนนักเดินป่าในทำนองบอกเคล็ดลับขำๆว่า อย่าหาทำพฤติกรรม “ตัวใครตัวมัน” หากคุณและเพื่อนพบหมี เช่น อย่าผลักเพื่อนที่วิ่งช้ากว่า เพื่อที่ตนเองจะหนีได้ หรือถึงเราจะมองเห็นหมี แต่หมีไม่เห็นเรา ก็จงรักษาระยะห่างไว้ ถ้าเคราะห์หามยามร้ายหมีหันมาเจอ ก็อย่างะจังงังนานให้รีบตั้งสติ แสดงตัวว่าเป็นมนุษย์ด้วยการยืนนิ่งๆ พูดจาด้วยความใจเย็น แล้วก็โบกมือ แต่เดินกันเป็นกลุ่มได้ก็จะดีกว่า เพราะถึงการถูกหมีทำร้ายจะเกิดได้ยาก แต่อะไรก็เป็นไปได้อ้อ แล้วอย่าลืมเก็บอาหารให้มิดชิด ลูกเต้าก็ให้จูงไว้ให้มั่น อย่าให้ห่างกายทีเดียวเชียว!แมวสามสี"},
{"id": 19, "title": "กว่า 3 เดือนแล้ว", "highlight": "จากจุดเริ่มที่มีการยื่นหนังสือร้องทุกข์การทำงานของผู้จัดการกองทุนพัฒนาการกีฬาแห่งชาติ ซึ่งลงวันที่ 30 พ.ย. 2565 และทาง กกท.รับเรื่อง ซึ่งลงเลขรับหนังสือไว้ตั้งแต่วันที่ 7 ธ.ค. 2565 ก่อนจะพัฒนามาสู่การแต่งตั้งคณะทำงานแสวงหาข้อเท็จจริง กรณีร้องเรียน เมื่อต้นเดือน ก.พ. ซึ่งมี มนตรี ไชยพันธุ์ อดีตรองผู้ว่าการ กกท.และปัจจุบันเป็นที่ปรึกษาผู้ว่าการ กกท.เป็นประธาน", "content": "คณะทำงานแสวงหาข้อเท็จจริงก็มีการขมวดประเด็นข้อร้องเรียนออกเป็น 7 เรื่อง และทางหนึ่งคณะทำงานก็มีการออกหาข้อมูลเอง ทั้งพฤติกรรมการทำงานและเอกสาร อีกทางหนึ่งก็เปิดโอกาสให้ ผจก.กองทุน สุปราณี คุปตาสา ชี้แจงและส่งเอกสารประกอบคำชี้แจงแต่ปรากฏว่าก็ไม่มีการชี้แจงต่อคณะทำงาน หรือส่งเอกสารใดๆมาให้ขณะเดียวกัน ทางสหพันธ์สมาคมกีฬาชาติ หรือฟอนซา ก็มีการร้องเรียนการทำงานของผู้จัดการกองทุนเข้ามาอีกในเวลาไล่เรี่ยกัน หลังรอเอกสารจนครบกำหนด คณะทำงานแสวงหาข้อเท็จจริงจึงได้สรุปประเด็นตามข้อมูลและเอกสารที่รวบรวมมาได้เอง แจ้งผล พบว่าข้อร้องเรียนมีมูล การกีฬาแห่งประเทศไทย โดย ผู้ว่าการ กกท. ดร.ก้องศักด ยอดมณี จึงได้รวบข้อร้องเรียนทั้งของเดิม และของ “ฟอนซา” เข้ามาพิจารณาร่วมกันโดยผู้ว่าการ กกท.ลงนามเมื่อ 3 มี.ค. แต่งตั้งคณะกรรมการสอบข้อเท็จจริงกรณีการร้องเรียนเกี่ยวกับการใช้อำนาจและการปฏิบัติหน้าที่ของผู้จัดการกองทุนพัฒนาการกีฬาแห่งชาติฯ ซึ่งระบุอาศัยอำนาจตามความในมาตรา 23 แห่ง พ.ร.บ.การกีฬาแห่งประเทศไทย พ.ศ.2558ซึ่งกรรมการสอบสวนข้อเท็จจริงชุดนี้มี “บิ๊กแป๊ะ” ถิรชัย วุฒิธรรม เป็นประธาน พร้อมกรรมการรวม 7 คน น่าสนใจที่กรรมการชุดนี้มีมือกฎหมาย ทั้งมีประสบการณ์ด้านการสอบสวนอย่าง วินัย ดำรงค์มงคลกุล อดีตอธิบดีอัยการคดีพิเศษ พัชรางสุ์ ชัยวรมุขกุล อัยการ จ.สมุทรปราการ และ ณพงศ์ ศิริขันตยกุล อดีตรองอธิบดีกรมบัญชีกลาง ซึ่งถือเป็น ผู้เชี่ยวชาญด้านบัญชีทั้งเนื้อหาและระบบงานโดยตรง ที่สำคัญแต่ละท่านไม่ได้มีส่วนได้ส่วนเสียอะไรเลยจึงน่าจะเป็นที่ไว้วางใจ และเชื่อใจในความยุติธรรม ซึ่งจะเป็นผลดีทั้งต่อผู้ถูกร้อง และกลไกในการตรวจสอบขณะที่ผู้ถูกร้อง ถูกตรวจสอบ คือผู้จัดการกองทุนพัฒนาการกีฬาแห่งชาติ จนถึงตอนนี้ก็ยังคงปฏิบัติหน้าที่ทำงานคู่กับ กกท. ที่ตั้งกรรมการมาสอบ และสมาคมกีฬาที่มีการร้องเรียนไปตามปกติ ยังไม่ได้ถือว่ามีความผิด อย่างวันอังคารที่ผ่านมา “ไทยรัฐ” พยายามติดต่อขอสัมภาษณ์ แต่ก็ได้รับแจ้งจากคนใกล้ชิดว่าเดินทางไปราชการที่สหรัฐอเมริกา ไม่ได้มีผลต่อการปฏิบัติงานแต่อย่างไรเรื่องนี้คาราคาซังกันมานาน หากนับเวลาตั้งแต่จุดเริ่มที่มีการร้องเรียนจนถึงวันนี้ก็กว่า 3 เดือนแล้ว กระบวนการสืบค้นหาข้อมูลมีมาต่อเนื่อง จึงเป็นเรื่องที่ต้องติดตามว่า แนวทางการทำงาน สอบสวนหาข้อเท็จจริง ที่มาถึงมือคณะกรรมการชุดปัจจุบันจะออกมาอย่างไร ใช้เวลานานแค่ไหน และจะสรุปกันได้หรือไม่ด้วยกระบวนการตรวจสอบ ซึ่งก็คือขั้นตอนหนึ่งในกระบวนการยุติธรรม คงจะใช้ภาษิตทางกฎหมายเข้ามาจับได้เช่นกัน ดังคำกล่าวที่ว่า “ความยุติธรรมที่ล่าช้า ก็คือความไม่ยุติธรรม”ช้าไปก็ไม่เป็นธรรมต่อผู้ถูกกล่าวหาที่ถูกสังคมจับจ้อง แทนที่จะได้เคลียร์ตัวเองโดยเร็ว ทางหนึ่ง ช้าไปก็ย่อมสะท้อนให้เห็นถึงความไม่ศักดิ์สิทธิ์ของระบบ ทั้งกฎหมาย กฎระเบียบ และหลักเกณฑ์ที่ถูกต้อง เป็นตัวอย่างที่ไม่ดีต่อสังคมนี้หวังว่าจะสรุปกันได้ในกรรมการชุดนี้ และเป็นไปโดยไม่ชักช้า ด้วยผ่านมานานเกินไปแล้ว...“เบี้ยหงาย”"},
{"id": 12, "title": "รายการมวยวันนี้ ที่เวทีราชดำเนิน โรโบค็อปบู๊ทรหดจะชนะซันเดย์สนุก", "highlight": "เวทีราชดำเนิน วันพุธที่ 8 มี.ค. (วันนี้) เป็นรายการมวย ศึกมวยไทยพลังใหม่ จัดโดยโปรโมเตอร์ สมหมาย สกุลเมตตา คู่มวยคู่คี่ เก็บค่าดู 500-1,000-2,000 บาท JKN 18 ถ่ายทอดสด เวลา 18.15-20.15 น. “ชัย ศิษย์ อ.บี้” ขอวิจารณ์ไปตามฝีมือดังนี้", "content": "สุวรรณมณี เกียรติอธิวัฒน์ (ชนะทีเคโอ แสนคม เกียรติรุ่งรัตน์ ยก 3 ที่ รดน.) มวยแข็งแกร่งเตะต่อยหมัดแทงเข่าปล้ำตีรุนแรงมีฮึดตลอดแต่จังหวะเป็นรอง จะแพ้ ซุปเปอร์แชมป์ ส.ข.นิกคลองสามวา (ชนะทีเคโอ ประกายเพชร ต.เพชรตะวัน ยก 2 ที่ รดน.) มวยจังหวะเตะต่อยหมัดแทงเข่ารุนแรงฟอร์มสดมีลุ้นตลอด 110 ป.ชาละวัน เงาะบางกะปิ (แพ้ ทีเคโอ จอมใจ นักสู้ยิม ยก 3 ที่ รดน.) มวยทรหดเตะต่อยหมัดแทงเข่าศอกปล้ำตีรุนแรงมีฮึดตลอดแต่ช้ากว่า จะแพ้ เพชรโชคชัย (โพธิ์ดำ ภ.เจริญแพทย์) บี.เอส. มวยไทย (ชนะคะแนน แสงตะวัน ช.ห้าพยัคฆ์ ที่ดอนเมือง) มวยจังหวะฝีมือเตะต่อยหมัดแทงเข่าแม่นยำรุนแรงฉลาดหลักเหลี่ยมดีกว่า 123 ป.อภิเดช (ฟ้าประทาน แทนเทเลคอม) เดชเพชรสีทอง (ชนะทีเคโอ ยอดกิตติ ท.เทพสุทิน ยก 3 ที่อ้อมน้อย) มวยแข็งแกร่งเตะต่อยหมัดแทงเข่าศอกปล้ำตีรุนแรงมีฮึดตลอดกว่า จะชนะ สิงห์ (สิงห์เห) พี.เค.แสนชัยมวยไทยยิม (แพ้คะแนน เพชรแสนคม เดอะเบสมวยไทยยิม ที่อ้อมน้อย) มวยจังหวะฝีมือเตะต่อยหมัดแทงเข่าปล้ำตีรุนแรงฉลาดแต่เสียดสีมียุบท้ายๆ 121 ป.ซันเดย์ ยูฟ่าบูมเด็กเซียน (แพ้คะแนน โชคดี แม็กจันดี ที่ดอนเมือง) มวยแข็งแกร่งเตะต่อยหมัดแทงเข่าศอกปล้ำตีรุนแรงแต่ปะทะยืดเยื้อเป็นรอง จะแพ้ โรโบค็อป (เพชรอำนาจ ศ.กุลวงศ์) แรดโกลด์ยิม (ชนะคะแนน ลมโชย ส.เถระพัฒน์ ที่ดอนเมือง) มวยบู๊ทรหดเตะต่อยหมัดแทงเข่าศอกรุนแรงมีฮึดตลอดกล้าแลกกล้าชนชนิดสนุก 117 ป.เพชรคีรี (ป๋องเซเว่นฟาร์ม) พักยก 77 (แพ้ทีเคโอ ก้านทอง ท.เมืองหลังสวน ยก 3 ที่ดอนเมือง) มวยจังหวะฝีมือเตะต่อยหมัดแทงเข่าปล้ำตีรุนแรงฉลาด จะชนะ เพชรพันแสง ส.เถระพัฒน์ 118 ป.สราวุธ ส.สุนันท์ มวยจังหวะเตะต่อยหมัดแทงเข่าปล้ำตีรุนแรงแต่มาเข้าเวรแทนการเตรียมตัวเป็นรอง จะแพ้ รณชัย วินอุบล (แพ้ทีเคโอ สิทธิชัย ส.ประสพโชค ยก 4 ที่ รดน.) มวยจังหวะเตะต่อยหมัดแทงเข่าแม่นยำรุนแรงฉลาดการเตรียมตัวดีกว่า 124 ป.ไมค์ ส.พูลสวัสดิ์ (ชนะทีเคโอ เพชรอาณัติ บางกอกอะไหล่ยนต์ ยก 3 ที่ รดน.) มวย จังหวะเตะต่อยหมัดแทงเข่าศอกรุนแรงชกอยู่ประจำ จะชนะ ขาวสุด เงาะบางกะปิ (แพ้คะแนน ขุนหาญเล็ก ป.เปาอินทร์ ที่ รดน.) มวยจังหวะเตะต่อยหมัดแทงเข่าปล้ำตีรุนแรงแต่หยุดหายไปนานหลายปีนึกว่าเลิกเปลี่ยนอาชีพไปแล้ว 114 ป.วัชรชัย (สำออยน้อย ต.ภู่สุวรรณ) แดงเขาทราย (แพ้คะแนน โมฮ็อก เงาะบางกะปิ ที่ รดน.) มวยแข็งแกร่งเตะต่อยหมัดแทงเข่าศอกปล้ำตีรุนแรงจิตใจสู้ตลอดกว่า จะชนะ มานะชัย โอ๋บางนา (แพ้คะแนน ใจสิงห์ ต.บ้านตาล ที่เชียงราย) มวยจังหวะฝีมือเตะต่อยหมัดแทงเข่าแม่นยำรุนแรงฉลาดแต่เสียดสีมียุบท้ายๆ 133 ป.ชัย ศิษย์อาจารย์บี้"},
{"id": 11, "title": "หุ้นดีใจเงินเฟ้อชะลอ!!", "highlight": "ดัชนีหุ้นไทยวันที่ 7 มี.ค.66 ปิดที่ 1,618.51 จุด เพิ่มขึ้น 11.63 จุด มีมูลค่าซื้อขาย 57,540.88 ล้านบาท ต่างชาติขายสุทธิ 1,368.92 ล้านบาท", "content": "หุ้มมูลค่าซื้อขายสูงสุด TRUE ปิด 8.40 บาท ลบ 0.20 บาท, PTTEP ปิด 154 บาท บวก 0.50 บาท, KBANK ปิด 141 บาท บวก 1.50 บาท, AOT ปิด 69.75 บาท ลบ 0.75 บาท, DELTA ปิด 996 บาท บวก 20 บาทกระทรวงพาณิชย์รายงานตัวเลขเงินเฟ้อทั่วไป เดือน ก.พ.66 อยู่ที่ 3.79% ชะลอตัวต่ำสุดในรอบ 13 เดือน และต่ำกว่าตลาดคาดการณ์ ทำให้ตลาดลดความกังวลการขึ้นดอกเบี้ยของ กนง. ขณะที่ช่วงที่ผ่านมาหุ้นไทยปรับตัวลงแรงต่อเนื่องทำให้มีแรงซื้อกลับหุ้นรายตัวที่ราคาลงแรงบล.โกลเบล็ก ระบุว่า ตลาด Rebound ระยะสั้น หลังปรับตัวลง ต่อเนื่องในสัปดาห์ก่อน ได้ปัจจัยบวกจากเงินเฟ้อต่ำกว่าที่คาดโดยนักลงทุนยังจับตาประธานเฟด จะแถลงนโยบายการเงินและภาวะเศรษฐกิจต่อสภาคองเกรสสหรัฐฯในสัปดาห์นี้ ขณะที่ราคาน้ำมันดิบ WTI ที่กลับมา ยืนเหนือ 80 ดอลลาร์/บาร์เรล ช่วยพยุงหุ้นกลุ่มพลังงานบล.เอเซียพลัส เผยบทวิเคราะห์ CPI หรือเงินเฟ้อ (เดือน ก.พ.66) ต่ำกว่าตลาดคาดว่าจะเพิ่มขึ้น 4.18% YoY ถือว่าชะลอลงจากเดือนที่แล้ว ที่ 5.02% YoY และหากดูข้อมูลพบว่าตัวเลข PPI (เงินเฟ้อฝั่งผู้ผลิต) ลดลงค่อนข้างเร็ว โดยเดือน ม.ค.66 เหลือโตเพียง 2.42% YoY จึงคาดว่า การเพิ่มขึ้นของ CPI (เงินเฟ้อฝั่งผู้บริโภค) น่าจะชะลอลงต่อเนื่องเช่นกันปัจจัยนี้ถือว่าเป็นบวกต่อตลาดหุ้นไทย เนื่องจาก กนง.มีโอกาส ชะลอการขึ้นดอกเบี้ย ส่งผลให้ P/E ตลาดที่เหมาะสมยังคงไว้ที่ 17.54 เท่า เมื่อคูณกับ EPS ปี 66F ฝ่ายวิจัยประเมินไว้ 91.8 บาท/หุ้น จะได้จุดเข้าสะสมหุ้นที่ SET บริเวณใต้ 1,610 จุด ส่วนชุดหุ้นเด่น Theme เงินเฟ้อไทยชะลอลง มีดังนี้ หุ้นกลุ่มค้าปลีก CPALL, CRC, COM7, HMPRO, SPVI กลุ่มท่องเที่ยว-โรงแรม AOT, MINT, CENTEL, ERW กลุ่มพัฒนาอสังหาริมทรัพย์ CPN, SPALI, LH, BRI กลุ่มเช่าซื้อ MTC, TIDLOR, SAWADกลุ่มส่งออก TU, SAT, AH, SAPPE และกลุ่มธนาคารพาณิชย์ KTB, SCB, BBL, KBANK!!อินเด็กซ์ 51"},
{"id": 5, "title": "เลือกคนไม่เลือกพรรค เลือกพรรคไม่เลือกคน", "highlight": "หลังจากที่ ศาลรัฐธรรมนูญ มีมติเอกฉันท์วินิจฉัยว่า การกำหนด จำนวน ส.ส.เขตตามรัฐธรรมนูญที่ให้ใช้ราษฎรทั้งประเทศนั้น คำว่า “ราษฎร” ไม่ได้หมายความรวมถึงผู้ไม่ได้สัญชาติไทย ทำให้ คณะกรรมการการเลือกตั้ง (กกต.) ที่โง่หรือแกล้งโง่ก็ไม่รู้ ฉลาดขึ้น ส่งผล ให้จำนวนราษฎรที่นำมาแบ่งเขตเลือกตั้ง ลดลงจาก 66.090 ล้านคน เหลือ 65.106 ล้านคน ลดไปกว่า 98,300 คน ทำให้ประชากรเฉลี่ยลดเหลือ 162,766 คนต่อ ส.ส. 1 คน ส่งผลให้ ส.ส.ภาคใต้เพิ่มขึ้นมา 2 คน จาก 58 คน เป็น 60 คน ถือว่ามีนัยสำคัญ", "content": "นิด้าโพล ไปสำรวจความคิดเห็นของประชาชนใน จังหวัดสงขลา ล่าสุด รวมทั้ง 3 จังหวัดชายแดนภาคใต้ และ นครศรีธรรมราช ได้พบข้อมูลแปลกที่น่าสนใจยิ่งเริ่มจาก นิด้าโพลสงขลา ก่อนก็แล้วกันนะครับ มีคำถามแค่ 2 ข้อ ถามว่า จะเลือกใครเป็นนายกรัฐมนตรี และ เลือกพรรคไหนเป็น ส.ส.เขต และ ส.ส.แบบบัญชีรายชื่อ ผลโพลสงขลาที่ออกมาก็คือ เลือก พล.อ.ประยุทธ์ เป็นนายกฯอันดับ 1 ด้วยคะแนน 26.00% อันดับ 2 คุณแพทองธาร ชินวัตร พรรคเพื่อไทย 18.64% อันดับ 3 คุณพิธา ลิ้มเจริญรัตน์ พรรคก้าวไกล 11.36% ในขณะที่ คุณจุรินทร์ ลักษณวิศิษฏ์ หัวหน้าพรรคประชาธิปัตย์ มาเป็นอันดับ 6 ได้คะแนนนิยมเพียง 6.73% ถือว่าสอบตกอย่างมีนัยสำคัญขณะเดียวกัน คนสงขลากลับเลือก ส.ส.เขตพรรคประชาธิปัตย์เป็นอันดับ 1 ถึง 23.46% และ เลือก ส.ส.บัญชีรายชื่อพรรคประชาธิปัตย์เป็นอันดับ 1 ถึง 22.91% แสดงให้เห็นชัดเจนว่า คนสงขลายังเลือก ส.ส.พรรคประชาธิปัตย์ แต่ไม่เลือกคุณจุรินทร์ สะท้อนว่าหัวหน้าพรรคประชาธิปัตย์มีปัญหา เป็นเรื่องที่ประชาธิปัตย์ต้องไปสังคายนาภายในกันเองพรรคที่คนสงขลาเลือกเป็นอันดับ 2 คือ พรรคเพื่อไทย ล้อไปกับคะแนนนิยมของ คุณแพทองธาร ที่ได้รับเลือกเป็นนายกฯอันดับ 2 ชาวสงขลาเลือก ส.ส.เขตเพื่อไทย 19.00% เลือก ส.ส.บัญชีรายชื่อเพื่อไทย 20.09% อันดับ 3 รวมไทยสร้างชาติ ส.ส.เขต 15.91% ส.ส.บัญชีรายชื่อ 17.18% คนสงขลาเลือก พล.อ.ประยุทธ์ แต่ไม่เลือกพรรค จากสงขลาไปดู นิด้าโพลจังหวัดนครศรีธรรมราช บ้าง คนนครฯจะเลือกใครเป็นนายกฯ เลือก ส.ส.พรรคไหน ผลสำรวจพบว่า คนนครฯ ก็เลือก พล.อ.ประยุทธ์ เป็นนายกฯอันดับ 1 ที่ 29.08% อันดับ 2 คุณแพทองธาร 21.07% อันดับ 3 ยังหาคนที่เหมาะสมไม่ได้ แต่คุณจุรินทร์ หัวหน้าพรรคประชาธิปัตย์ อยู่อันดับ 5 ได้เพียง 7.33% สอบตกอีกคนนครฯแม้จะเลือก พล.อ.ประยุทธ์ เป็นนายกฯ แต่ ส.ส.เขต กลับเลือกพรรคประชาธิปัตย์มาอันดับ 1 ที่ 22.29% อันดับ 2 เพื่อไทย 21.68% อันดับ 3 รวมไทยสร้างชาติ 21.22% ส่วน ส.ส.บัญชีรายชื่อ คนนครฯเลือกพรรคเพื่อไทยมาอันดับ 1 ที่ 22.44% อันดับ 2 ประชาธิปัตย์ 21.68% อันดับ 3 รวมไทยสร้างชาติ 20.69% คนนครฯยังเลือก ส.ส.ประชาธิปัตย์ แต่ไม่เลือก คุณจุรินทร์ หัวหน้าพรรคนิด้าโพล 3 จังหวัดชายแดนภาคใต้ ปัตตานี ยะลา นราธิวาส ผลโพลก็ออกมาลักษณะเดียวกัน เลือก พล.อ.ประยุทธ์ เป็นนายกฯ อันดับ 1 ที่ 19.82% อันดับ 2 เป็น คุณวันมูหะมัดนอร์ มะทา 17.55% อันดับ 3 คุณแพทองธาร 16.73% ส่วน คุณจุรินทร์ อันดับ 6 ได้ 5.91%3 จังหวัดชายแดนใต้ เลือก ส.ส.เขต พรรคประชาชาติ อันดับ 1 ที่ 22.64% อันดับ 2 เพื่อไทย 19.64% อันดับ 3 ประชาธิปัตย์ 15.27% อันดับ 4 รวมไทยสร้างชาติ 12.91% และ ส.ส.บัญชีรายชื่อเลือกเพื่อไทยอันดับ 1 ที่ 20.64% อันดับ 2 ประชาชาติ 19.91% อันดับ 3 ประชาธิปัตย์ 14.73% อันดับ 4 รวมไทยสร้างชาติ 13.55%นิด้าโพล แสดงให้เห็นว่า คนใต้เลือก พล.อ.ประยุทธ์ เป็นนายกฯก็จริง แต่ ไม่เลือก ส.ส.รวมไทยสร้างชาติ และ คะแนน พล.อ.ประยุทธ์ ก็ไม่ได้ทิ้งขาด ในขณะที่ คนใต้ยังเลือก ส.ส.พรรคประชาธิปัตย์ แต่ไม่เลือก คุณจุรินทร์ หัวหน้าพรรค ชัดเจนอย่างยิ่ง.“ลม เปลี่ยนทิศ”"},
{"id": 9, "title": "Her love palled.", "highlight": "ถามเพื่อนต่างชาติเมื่อวันก่อนว่า ไปอยู่แม่ฮ่องสอนเป็นยังไงบ้าง เพื่อนบอกว่า ไอชอบเมืองนี้มากแต่ช่วงนี้ไอสุขภาพไม่ดีเลย ไอเยอะไอแยะ ไอค่อกๆ แค่กๆ A pall of smoke descended on the town. กลุ่มควันลอยลงมาปกคลุมเมืองไว้ เมื่อเห็นผมทำหน้างงๆ เพื่อนก็พูดซ้ำว่า A pall of smoke hung over the town after the stubble burning. กลุ่มควันลอยปกคลุมเมืองหลังจากที่มีการเผาตอซังข้าว", "content": "ผู้อ่านท่านครับ pall ออกเสียงว่า พอล เป็นได้ทั้งกริยา หมายถึง ‘ปกคลุม’ และเป็นคำนามซึ่งสื่อถึง ‘สิ่งที่ปกคลุมซึ่งทำให้มืดครึ้ม’‘เสื้อคลุม’ หรือ ‘ผ้าหนาที่ใช้คลุมโลงศพ หีบศพ ศพ หรือหลุมฝังศพ’ ในงานศพของบางประเทศ ท่านจะเห็น ‘คนถือชายผ้าคลุมหีบศพในพิธีแห่’ หรือ ‘คนที่แบกหีบศพ’ คนเหล่านี้ฝรั่งเรียกว่า pall-bearerนอกจากนั้น pall ยังเป็นกริยาที่สื่อถึง ‘เนือยลง’ ‘จืดจางลง’ หรือ ‘เลิกสนใจ’ ได้ด้วย สตีเฟนเล่าให้ผมฟังว่าเขาเลิกกับเบ็ตตี้แล้ว ยังไม่ทันถาม สตีเฟนก็เล่าต่อว่า เบ็ตตี้พูดกับเขาตรงๆ Her love palled. ความรักของเธอจืดจางลง หลังจากตัดสินใจคบกันได้ 3 วัน The excitement of the relationship quickly began to pall. ความตื่นเต้นของความสัมพันธ์เริ่มลดลงอย่างรวดเร็ว ผมปลอบใจสตีเฟนที่ทำหน้าจ๋อยๆ ว่าให้หักอกหักใจแล้วเดินหน้าจีบสาวๆ สวยๆ แถวบ้านดีกว่า."},
{"id": 8, "title": "เปลี่ยน “ข้าวโพด” เป็น “หญ้ายา” ข้อเสนอจาก “น่านแซนด์บ็อกซ์”", "highlight": "มินิซีรีส์เรื่อง “น่านแซนด์บ็อกซ์” ตอนที่แล้วจบลงด้วยความคิดที่ว่าจะหาพืชอะไร? ที่มีราคามาให้เกษตรกรน่านปลูกแทน ข้าวโพดในอนาคต ภายใต้ร่มเงาของป่าที่ปลูกขึ้นใหม่", "content": "เพื่อที่พวกเขาจะมีรายได้ที่ดีพอสมควรจากพืชชนิดใหม่ที่ว่านั้น อันจะเป็นผลให้เขาอยู่กับป่าอย่างมีความสุขไม่ตัดไม้ทำลายป่า เพื่อปลูกพืชไร่แก้จน และในที่สุดกลับจนหนักขึ้น ดังที่เกิดขึ้นในอดีตและปัจจุบันความคิดของคณะทำงานไปตกผลึกที่พืชชนิดที่สามารถนำมากลั่นหรือพัฒนาเป็นตัวยารักษาโรคหรือเครื่องสำอางที่ทันสมัยได้ ซึ่งกำลังเป็นแนวโน้มของโลกในปัจจุบันความต้องการของตลาดโลกที่มีต่อ “ยา” ที่มิใช่ผลิตจากสารเคมี แต่ใช้สารที่กลั่นจากพืชที่มาจากธรรมชาติมีแนวโน้มเพิ่มสูงขึ้นทุกขณะด้วยเหตุนี้หากสามารถ “ค้นพบ” พืชที่ว่านี้และนำมาให้เกษตรกรเมืองน่านปลูก น่าจะเป็นทางออกของเมืองน่านที่ในประวัติศาสตร์ 700 ปีก่อน เป็นเมืองที่มีชื่อเสียงในเรื่องยารักษาโรคอย่างมากในแถบถิ่นล้านนาเป็นที่มาของการค้นหาตัวยาต่างๆ จากพืชพันธุ์ในจังหวัดน่านที่คุณบัณฑูรใช้คำว่า “โครงการหญ้ายา” และบัญญัติศัพท์เป็นภาษาอังกฤษว่า “YAYA” อย่างตรงไปตรงมาคำว่า “หญ้ายา” ดัดแปลงมาจากภาษาจีนที่ใช้คำว่า “เย่าเฉา” (Yàocào) หรือในภาษาอังกฤษก็มีการพูดถึง Medicinal Grass หรือในบางตำราก็ขยายไปถึงพืชต่างๆด้วยจึงเรียกว่า Medicinal Plant“หญ้ายา” เป็นหญ้าที่มีสรรพคุณทางการรักษาโรคและสามารถสกัด เฉพาะสารออกฤทธิ์ออกมาเป็นยารักษาโรคสมัยใหม่ได้ บาง “หญ้า” เป็นสมุนไพรที่รู้จักดีอยู่แล้ว บาง “หญ้า” อาจเป็นตัวยาที่ออกฤทธิ์ได้ดี แต่ยังไม่เป็นที่รู้จักเป็นที่มาของการระดมนักวิจัยด้านเภสัชกรรมจากคณะเภสัชศาสตร์ของมหาวิทยาลัยต่างๆ อาทิ จุฬาฯ มหิดล รวมไปถึงองค์การเภสัชกรรมที่จะมาช่วยวิจัยค้นหาและทำให้พืชยาต่างๆ เป็นยาที่ “ทันสมัย” มีมูลค่าเพิ่มสูงกว่าสมุนไพรทั่วไปคณะทำงานน่านแซนด์บ็อกซ์ มั่นใจว่าถ้าเราสามารถค้นหา “พืช” หรือ “หญ้า” ตัวนี้ได้ ก็จะเป็นอาชีพใหม่ของเกษตรกรที่สามารถจะปลูกไว้ใต้ต้นไม้ใหญ่ที่จะกลับมาเป็นป่าอีกครั้งในอนาคตการวิจัยหรือการค้นหา “หญ้ายา” น่าจะเริ่มขึ้นแล้วจากการที่กลับมาตรวจสอบข่าวย้อนหลัง พบว่าการลงนามกับมหาวิทยาลัยต่างๆ เพื่องานวิจัยชิ้นนี้อยู่ในราวๆช่วงปลายปี 2564 ที่ผ่านมาผู้ลงนามในภาพที่เห็นก็คือคุณ กอบกาญจน์ วัฒนวรางกูร ประธานกรรมการธนาคารกสิกรไทย คนปัจจุบัน และประธานกรรมการมูลนิธิกสิกรไทย ผู้สนับสนุนด้านงบประมาณแก่โครงการน่านแซนด์บ็อกซ์และมูลนิธิรักษ์ป่าน่านตัวจริงเสียงจริงนั่นเองโดยส่วนตัวผมเองไม่คิดว่าการค้นหา “หญ้ายา” ครั้งนี้จะประสบความสำเร็จง่ายนัก แต่ผมก็ขอให้กำลังใจ เพราะเชื่อเช่นเดียวกันว่าเป็นทางออกที่ดีที่สุดขอให้กำลังใจไปถึง อย. ไปถึงองค์การเภสัชกรรม และคณาจารย์นักวิจัยทั้งหลายของคณะเภสัชกรรมศาสตร์ต่างๆที่กำลังเร่งวิจัยอย่างขะมักเขม้นผมเป็นคนชอบดูโขนและจำได้ว่าเมื่อตอน พระลักษมณ์ โดน กุมภกรรณ พุ่งหอกโมกขศักดิ์เข้าใส่นั้น ก็เป็นที่วิตกกันว่าพระลักษมณ์จะสิ้นพระชนม์แน่แต่พิเภกก็ทูล พระราม ว่าไม่ต้องห่วง เพราะตัวยานั้นมีอยู่ ชื่อว่า สังกรณีตรีชวา อยู่ที่ยอดเขาอะไรสักแห่ง ผมลืมแล้วข้อยุ่งยากก็คือจะต้องไปเอาตัวยานี้มาก่อนพระอาทิตย์ขึ้น พร้อมด้วยนํ้าศักดิ์สิทธิ์ที่ไหนสักแห่ง ที่ผมลืมแล้วเช่นกัน แต่ก็ต้องได้มาก่อนพระอาทิตย์ขึ้นอีกนั่นแหละหากได้ทั้งยาและนํ้าดังกล่าวมาผสมกันก็จะถอนฤทธิ์หอกโมกขศักดิ์ให้พระลักษมณ์รอดตายได้จึงตกเป็นภาระของหนุมานชาญสมร ที่จะต้องเหาะไปเด็ดต้นยาและตักนํ้าศักดิ์สิทธิ์ แล้วก็ต้องเหาะไปดักพระอาทิตย์ เพื่อที่จะขอร้องว่าอย่ารีบชักรถข้ามขอบฟ้าในวันที่พิเภกจะทำพิธีโขนรามเกียรติ์ตอนนี้จบด้วยความสามารถอันยิ่งใหญ่ของหนุมานชาญสมรที่ปฏิบัติภารกิจครบถ้วนทุกอย่างผมนึกถึงโขนตอนนี้ก็เพราะผมกำลังมองว่ามูลนิธิรักษ์ป่าน่าน, โครงการ “น่านแซนด์บ็อกซ์” และมูลนิธิกสิกรไทย กำลังทำงานใหญ่และยากมากในการค้นหา “หญ้ายา” ดังกล่าวก็ต้องขอให้กำลังใจและขอให้ประสบความสำเร็จเหมือนหนุมานนะครับ.“ซูม”"},
{"id": 6, "title": "อย่ากล่อมประสาทด้วยอัดฉีด", "highlight": "ถึงจะช้าไปหน่อย แต่ก็ยังดีกว่าไม่มากับเสียงทักท้วงของ สภาพัฒน์ และ ทีดีอาร์ไอ ปนความกังวลต่อนโยบายที่ใช้หาเสียงของบรรดาพรรคการเมืองทั้งหลาย", "content": "ที่มุ่งอัดฉีด ลด-แลก-แจก-แถมอาทิ “ป้อม 700” เติมเงินใส่บัตรประชารัฐเป็น 700 บาท/เดือน ของพลังประชารัฐซึ่งถูกเบิ้ลบลัฟด้วย “ตู่ 1,000” บัตรสวัสดิการพลัส, เบี้ยยังชีพผู้สูงอายุ รวมไทยสร้างชาติพักหนี้ 3 ปี ปลอดต้น ไร้ดอก ของภูมิใจไทยค่าแรงขั้นต่ำ 600 บาท จากเพื่อไทยเงินช่วยชาวนา 3 หมื่น ช่วยประมง 1 แสน โดยประชาธิปัตย์หรือชุดสวัสดิการก้าวหน้า ของก้าวไกลที่ยกมา คือพรรคการเมืองหลักๆ ที่คาดว่าจะได้เป็นแกนนำจัดตั้งรัฐบาล หรือไม่ก็เป็นพรรคร่วมรัฐบาลยังมีอีกหลายพรรค ที่ทยอยเปิดตัวนโยบายหาเสียง เพื่อเป็นอีกทางเลือกของประชาชนภาพรวมของทุกพรรค มุ่งเน้นไปที่ประชานิยม เพื่อหวังผลต่อคะแนนเสียงจากกลุ่มเป้าหมาย ที่มีสิทธิเลือกตั้งยังคงเน้นไปที่การแจกเงิน และเพิ่มเงินอัดฉีดให้กับประชาชนในแต่ละกลุ่มบางพรรคก็แจกแจงที่มาที่ไปของเงินงบประมาณที่จะนำมาใช้ได้แต่บางพรรคก็ไม่สามารถแจกแจงได้ ว่าจะเอาเงินมาจากแหล่งใด เพราะถนัดแต่กู้ๆๆ แล้วก็กู้ แถมยังเหนียมไม่กล้าใช้คำว่า “ประชานิยม”ไพล่ไปประดิดประดอย ใช้คำ “รัฐสวัสดิการ” แทนทั้งที่ประชานิยมกับรัฐสวัสดิการ มันก็แค่เส้นแบ่งบางๆแต่ความหมาย หรือนัยแห่งการใช้เงินลงไปอัดฉีด มันก็คล้ายกันนั่นแหละอยู่ที่เจตนาของผู้ใช้ ต้องการอัดฉีดเป็นยากล่อมประสาทชาวบ้าน ให้หลงเคลิ้ม จนไม่สามารถยกระดับพัฒนามายืนอยู่บนขาตัวเองได้ หรือจะใช้ เพื่อให้เกิดการหมุนเวียนทางเศรษฐกิจในช่วงระยะเวลาหนึ่ง ไปพร้อมกับการพัฒนาวิชาชีพ จนสามารถขึ้นมาแข่งขันได้ทั้งหมดนี้ต้องควบคู่ไปกับการวางนโยบายแก้ปัญหาเชิงโครงสร้าง ให้ทันกับการพัฒนาของประเทศในอนาคตที่สำคัญคือการวางแผน การกำหนดนโยบาย ต้องทำให้เป็นระบบการจะเพิ่มรายได้ให้ประชาชน คือต้องทำนโยบายที่ทำให้ประชาชนเข้มแข็ง พึ่งพาตัวเองได้ต้องให้แบบมีเงื่อนไข คือปลุกศักยภาพทำงานแลกกับเงิน ที่รัฐจะสนับสนุนเท่าที่ดูพรรคการเมืองส่วนใหญ่ ยังคงเน้นไปที่การแจกเพราะยังไม่สามารถแหวกกรอบความคิดเดิมๆได้สุดท้ายก็กลายเป็นภาระงบประมาณต้องไปก่อหนี้ก่อสินมหาศาล จนต้องขยายเพดานกู้เงินกันหลายรอบที่ผ่านมา สภาพัฒน์ ทำตัวเป็นลูกคู่ ลูกไล่ รัฐบาลนี้มาตลอดความจริงควรจะออกมาท้วงติงตั้งนานแล้ว แต่ก็เงียบก็ยังดีที่มาคิดได้ตอนนี้ ก่อนที่มันจะสายไปกว่านี้ไม่รู้ว่าคำทักท้วงนี้ จะไปเข้าหูบรรดาพรรคการเมืองทั้งหลายหรือไม่.เพลิงสุริยะ"},
{"id": 10, "title": "สุดท้ายก็ต้องนำเข้าพลังงานรัสเซีย", "highlight": "ญี่ปุ่นกับไทยเหมือนกันตรงต่างมีสถานะเป็น MNNA หรือ Major Non-NATO Ally หรือพันธมิตรหลักนอกนาโต นอกจากนั้น ญี่ปุ่นสมัยนายอาเบะเป็นนายกรัฐมนตรียังมีบทบาทในการสร้างวงจัตุรัสหรือควอด Quad ซึ่งมีสมาชิก 4 ประเทศคือสหรัฐฯ ออสเตรีย ญี่ปุ่น และอินเดีย ซึ่งตั้งขึ้นมาเพื่อลดบทบาทของจีนในภูมิภาคอินโด-แปซิฟิก", "content": "ญี่ปุ่นเคยกลัวการขยายตัวของรัสเซียเข้ามาในแมนจูเรียและคาบสมุทรเกาหลีถึงขนาดทำสงครามกับรัสเซียใน ค.ศ.1904-1905 และก็ชนะสงคราม ต่อมาโซเวียตกับญี่ปุ่นทำสนธิสัญญาไม่รุกรานกัน ทว่าตอนหลังสตาลินขอยกเลิกสัญญานี้ และรุกไปยึดดินแดนทางตอนเหนือของญี่ปุ่น ญี่ปุ่นแพ้สงครามโลกครั้งที่ 2 ฐานะผู้แพ้สงครามก็ตระเวนไปลงนามสนธิสัญญาสันติภาพกับประเทศผู้ชนะสงคราม ยกเว้นเพียงประเทศเดียวคือสหภาพโซเวียต ซึ่งผู้สืบสิทธิคือรัสเซียเหตุที่ญี่ปุ่นกับรัสเซียยังไม่ลงนามสนธิสัญญาสันติภาพกันเพราะยังตกลงกันไม่ได้ในเรื่องข้อพิพาทดินแดนทางตอนเหนือของญี่ปุ่นที่สหภาพโซเวียตยึดไปตั้งแต่ปลายสงคราม ต่อมาภายหลังญี่ปุ่นก็ไปยืนอยู่ในกลุ่มของประเทศที่ต่อต้านรัสเซีย (และจีน) กลุ่มนี้มีสหรัฐฯเป็นผู้นำทันทีที่สงครามรัสเซีย-อูเครนอุบัติขึ้นเมื่อ 24 กุมภาพันธ์ 2022 ญี่ปุ่นประกาศตัวชัดเจนว่าต่อต้านรัสเซีย ร่วมมือกับสหรัฐฯและนาโตลงโทษทางเศรษฐกิจต่อรัสเซีย แซงก์ชันไม่ซื้อน้ำมันและสิ่งของอื่นใดจากรัสเซีย ความตั้งใจของญี่ปุ่นก็เหมือนกับสหรัฐฯ ยุโรป ออสเตรเลีย และแคนาดา ประเทศพวกนี้คิดว่า ถ้าไม่ซื้อสินค้ารัสเซีย รัสเซียก็ไม่มีเงิน ไม่มีเงินก็อ่อนแอ ทำให้นาโตและอูเครนจะไล่ทุบรัสเซียที่อ่อนแอได้ง่ายญี่ปุ่นร่วมกับสหรัฐฯและตะวันตกกำหนดเพดานราคาน้ำมันนำเข้าจากรัสเซียและหยุดนำน้ำมันจากรัสเซียเข้ามาในประเทศ ทำให้ญี่ปุ่นต้องซื้อพลังงานจากประเทศอื่นซึ่งมีราคาแพง ญี่ปุ่นเป็นประเทศผู้ผลิตรายสำคัญของโลก มีโรงงานบานเบอะเยอะแยะอยู่ในทุกตรอกซอกมุม โรงงานเดินได้เพราะเครื่องจักร เครื่องจักรเดินได้เพราะน้ำมัน น้ำมันแพงทำให้ต้นทุนการผลิตสินค้าญี่ปุ่นสูง สู้ราคากับประเทศอื่นไม่ได้ เมื่อญี่ปุ่นรู้ว่าพันธมิตรทั้งหลายที่แซงก์ชันรัสเซีย ในความเป็นจริงก็แอบซื้อพลังงานจากรัสเซียกันทั้งนั้น นายซูนิชิ ไคโตะ ประธานสมาคมปิโตรเลียมของญี่ปุ่น ออกมาโอดโอยโหยหวนตีหน้าเศร้าเล่าความจริงว่าญี่ปุ่นต้องกลับมานำเข้าน้ำมันจากรัสเซียอีกครั้ง และแล้วเดือนมกราคม 2023 ญี่ปุ่นก็ซื้อน้ำมันดิบจากโครงการน้ำมันและก๊าซ Sakhalin–2 จากภูมิภาคตะวันออกไกลของรัสเซีย บริษัทที่บริหารจัดการเรื่องนี้คือบริษัท ไทโย ออยล์ ของญี่ปุ่นหลังจากกระโจนเข้าไปอยู่ฝ่ายสหรัฐฯเต็มตัวในสงครามรัสเซีย-อูเครน อัตราเงินเฟ้อพื้นฐานที่ไม่รวมราคาอาหารและพลังงานของญี่ปุ่นก็สูงขึ้น อย่างในเดือนกุมภาพันธ์ 2023 ทำสถิติสูงสุดใหม่ในรอบเกือบ 32 ปี สำหรับอัตราเงินเฟ้อพื้นฐานก็ยังสูงกว่าเป้าหมายที่ธนาคารกลางของญี่ปุ่นกำหนดไว้ติดต่อกันเป็นเดือนที่ 9 อย่างไรก็ตาม ญี่ปุ่นก็ยังโชคดีที่ไม่เจอภาวะเศรษฐกิจที่ซวนเซเรรวนรุนแรงเหมือนกับพันธมิตรของสหรัฐฯชาติอื่นรัสเซียกับญี่ปุ่นมีพรมแดนประชิดติดกัน ญี่ปุ่นติดกับภาคไซบีเรียของรัสเซียซึ่งมีป่าไม้และแร่ธาตุอุดมสมบูรณ์มาก รัสเซียเป็นประเทศกว้างใหญ่ไพศาล แต่มีประชากรน้อย ประชากรไม่เพียงพอต่อการพัฒนาทรัพยากร รัสเซียเคยหวังพึ่งพาญี่ปุ่นให้ข้ามมาพัฒนาทรัพยากรโดยเฉพาะการลงทุน สมัยประธานาธิบดีเยลต์ซินและนายกฯ ฮาชิโมโต ก็มีการลงนามในแผนการสำหรับความร่วมมือทางเศรษฐกิจในเมืองคราสโนยาร์สค์ เมื่อ ค.ศ.1997 แต่ความที่ญี่ปุ่นอิงแอบแนบชิดกับสหรัฐฯมาก ทำให้ความสนใจในการเข้าไปลงทุนในรัสเซียมีน้อยสหรัฐฯและชาติพันธมิตรนาโต สหภาพยุโรป ออกมาตรการแซงก์ชันรัสเซียมาเรื่อยๆ ประกาศให้โลกรู้ว่าตนไม่ชอบรัสเซีย ไม่คบค้าสมาคมกับรัสเซีย ไม่ซื้อของรัสเซีย แต่ในความเป็นจริงก็อย่างที่ผมเรียนไปแล้วนั่นละครับ พวกนี้อยู่ไม่ได้ถ้าไม่มีทรัพยากรพลังงานจากรัสเซียไปใช้."},
{"id": 3, "title": "VIV ASIA 2023 กลับมาแล้ว", "highlight": "หลังจากที่ห่างหายไปถึง 4 ปี งานวิฟ เอเชีย จะกลับมาอีกครั้ง ณ อาคารชาเลนเจอร์ 1-3 อิมแพ็ค เมืองทองธานี เพื่อการเจรจาธุรกิจแบบตัวต่อตัวที่สมบูรณ์แบบ พร้อมต้อนรับผู้เข้าชมงานและผู้แสดงสินค้าที่ครอบคลุมทั้งห่วงโซ่อาหาร ตั้งแต่อาหารสัตว์ไปจนถึงกระบวนการแปรรูปเนื้อสัตว์", "content": "ด้วยจำนวนผู้เข้าร่วมงานหลักหมื่นจากอุตสาหกรรมอาหารสัตว์ ปศุสัตว์ และการเพาะเลี้ยงสัตว์น้ำทั่วโลก ที่จะมารวมตัวกันเพื่อพบปะและเจรจาธุรกิจกันในงาน ระหว่างวันที่ 8-10 มีนาคม 2566ครั้งนี้งาน VIV Asia จะจัดขึ้นร่วมกันเป็นครั้งแรกกับงาน Meat Pro Asia งานแสดงเทคโนโลยีที่มุ่งเน้นไปที่การแปรรูปและบรรจุภัณฑ์โดยเฉพาะ พร้อมนำเสนอผลิตภัณฑ์ที่หลากหลาย ทำให้งานแสดงสินค้าครั้งนี้เป็นงานที่ครอบคลุมตั้งแต่อาหารสัตว์จนถึงอาหารเพื่อการบริโภคที่สมบูรณ์แบบที่สุดในเอเชียภายในงาน VIV Asia วีเอ็นยูฯ ผู้จัดงานได้จัดเตรียมลานกิจกรรม VIV Square ที่จะนำเสนอกิจกรรมที่น่าสนใจ ตั้งแต่งานประชุมสัมมนาหลากหลายหัวข้อ นำเสนอโดยวิทยากรที่มีชื่อเสียงระดับนานาชาติ และกิจกรรมฉลองครบรอบ 30 ปี แห่งการก่อตั้งงาน VIV Asia สู่งานแสดงเทคโนโลยีและนวัตกรรม สำหรับอุตสาหกรรมปศุสัตว์ระดับแนวหน้าของโลกที่มีผู้จัดแสดงสินค้ากว่า 1,300 บริษัท พร้อมจัดแสดงผลิตภัณฑ์และนวัตกรรมต่างๆที่หลากหลาย ไม่ซ้ำใคร ในหมวดหมู่ธุรกิจของการเลี้ยงสัตว์ โภชนาการสัตว์ และอื่นๆ พบกับผู้นำในตลาดระดับโลกจากภูมิภาคต่างๆ จากเอเชีย ยุโรป อเมริกา และตะวันออกกลาง มารวมตัวอยู่ในที่เดียว ครอบคลุมทุกสายพันธุ์หลักของปศุสัตว์ ทั้งสัตว์ปีก การเพาะเลี้ยงสัตว์น้ำ ผลิตภัณฑ์นม สุกร และโค/ลูกวัว งานแสดงสินค้าในครั้งนี้เหมาะกับผู้คนในอุตสาหกรรมการผลิตโปรตีนจากสัตว์ ไปจนถึงการแปรรูปเนื้อสัตว์ และผู้ที่มองหานวัตกรรมใหม่นำไปปรับใช้กับการพัฒนาธุรกิจต่อไปนอกจากนั้น ยังพบกับหัวข้อสัมมนาภายในงานหลายหัวข้อ อาทิ การให้อาหารสัตว์ในช่วงแรกเริ่ม ประสิทธิภาพของอาหารสัตว์ การควบคุมโรคไข้หวัดนก การเพิ่มผลผลิตและผลกำไรสำหรับฟาร์มโคนม การดูแลสุขภาพทางเดินอาหารของสัตว์ และกระบวนการสร้างผลผลิตอย่างยั่งยืน ลงทะเบียนได้ที่ https://www.vivasia.nl และ https://www.meatpro-asia.com.สะ-เล-เต"},
{"id": 2, "title": "คนคำนวณหรือจะสู้ฟ้าลิขิต", "highlight": "ความเป็น ผู้นำประเทศ ขยับตัวทีก็เป็นข่าว เจ็บไข้ได้ป่วยก็มีคนสนใจ อย่างกรณีที่ พล.อ.ประยุทธ์ จันทร์โอชา มีอาการมือบวม แพทย์โรงพยาบาลพระมงกุฎ ลงความเห็นว่า เกิดจากน้ำเหลือง และไม่ใช่เกาต์เทียม อย่างที่เดากัน สาเหตุที่แท้จริงยังไม่รู้ (หรือยังไม่บอก) ต้องรอนำไปพิสูจน์หาสาเหตุของโรคในห้องแล็บก่อน ทำให้โปรแกรมการทำงานและลงพื้นที่หาเสียงของ พล.อ.ประยุทธ์ ต้องสะดุดลง อย่างน้อยก็เป็นสัปดาห์", "content": "ทีนี้มีคนวิเคราะห์กันไปต่างๆนานาอย่าง ไพศาล พืชมงคล อดีตที่ปรึกษารองนายกฯ โพสต์ข้อความว่าด้วยอาการเจ็บป่วยของ พล.อ.ประยุทธ์ระบุ “คุรุเทพพึงรู้แจ้งในอาการบอกเหตุ 4 ประการ อาเพศ นิมิต ลาง และอุบาทว์” เสร็จแล้วก็อธิบายว่า อาเพศคืออะไร นิมิตคืออะไร ลางบอกเหตุว่าจะเกิดอะไรขึ้นและอุบาทว์ อย่างไรบ้าง แถมยังยกตัวอย่างด้วยว่า สมัยรัฐบาล สมชาย วงศ์สวัสดิ์ ก่อนจะพ้นจากตำแหน่งเพียง 4 วัน ก็เกิดพระเพลิงขึ้นมาที่น่าสนใจคือ ไพศาล ได้ระบุ ลาง เอาไว้ด้วย เหตุเกิดแก่ พล.อ.ประยุทธ์ในขณะถวายสักการะสมเด็จพระนเรศวรจนบาดเจ็บและป่วยต้องเข้าพักรักษาในโรงพยาบาล และยังพบ แคลเซียมเกาะกระดูกต้นคอ มีอนาคตที่จะเป็นอันตราย เป็นนิมิต ลาง หรืออุบาทว์ ควรถามไถ่ผู้รู้ด้วยความไม่ประมาทจะว่าไปแล้ว นายกฯลุงตู่ ก็เป็นสายมูคนหนึ่ง มีเครื่องรางของขลังเอาไว้คุ้มครองรอบตัว มีคนแอบเม้าท์กันว่านายกฯลุงตู่จะทำอะไรก็ต้องดูฤกษ์ดูยาม ก่อนหน้านี้ก็ไปสะเดาะเคราะห์เสริมดวงมาแล้ว โดยเฉพาะวัดดังย่านสะพานซังฮี้ จะให้ความเคารพนับถือมาก ก็เป็นธรรมดาของคนดังๆทั้งหลาย ต้องหาสิ่งศักดิ์สิทธิ์คุ้มครองเอาไว้ก่อน เรื่องพวกนี้ไม่เชื่อเสียเลยก็ไม่ได้ เชื่อมากเกินไปก็งมงาย สังเกตอาการของ พล.อ.ประยุทธ์ ในบางเวลาจะเดินสะดุด บางทีก็เกือบล้มด้วยซ้ำ ซึ่งเป็นธรรมดา ร่างกายคนเราต้องทรุดโทรมไปตามวัย ผู้นำต่างประเทศอย่าง โจ ไบเดน ผู้นำสหรัฐฯก็เป็นเดินสะดุดหกล้มหกลุก ล่าสุดต้องเข้าโรงพยาบาล ผ่าตัดมะเร็งผิวหนังที่หน้าอก ในปัจจุบันโรคมะเร็งเป็นโรคร้ายที่คุกคามชีวิตของมนุษย์ไม่เลือกเพศเลือกวัย ขนาดคนที่มีอาชีพเป็นหมอเป็นพยาบาลยังป่วยเป็นมะเร็งตั้งแต่อายุน้อยๆ อาจเกิดจากความเครียดก็ได้โบราณพูดเอาไว้ก็ถูก แข่งเรือแข่งพาย แข่งอะไรก็แข่งได้ แต่แข่งบุญแข่งวาสนาแข่งกันไม่ได้ในช่วงหน้าสิ่วหน้าขวานแบบนี้ ก็ได้แต่หวังว่าผู้นำประเทศคงไม่เป็นอะไรมาก การเลือกตั้งใหญ่ กกต.ยืนยันแล้วว่าจะอยู่ระหว่างวันที่ 7 พ.ค. แน่นอน ตามกรอบคือไม่น้อยกว่า 45 วันและไม่เกิน 60 วัน ช้าสุดก็ไม่เกินวันที่ 14 พ.ค. ต้องมีการเลือกตั้งเกิดขึ้นมีพรรคการเมืองหนึ่งที่กำลังมาแรง ก้าวไกล หัวหน้าพรรค พิธา ลิ้มเจริญรัตน์ ประกาศเลยว่าจะไม่ร่วมสังฆกรรมกับ บิ๊กตู่ และ บิ๊กป้อม แน่นอน ขนาดพรรคร่วมรัฐบาลอย่างชาติไทยพัฒนาหัวหน้าพรรค วราวุธ ศิลปอาชา ไปให้สัมภาษณ์สื่อทำนองว่าจับมือกับใครเป็นรัฐบาลก็ได้ จับมือกับเพื่อไทย ก็ได้คนคำนวณ หรือ จะสู้ฟ้าลิขิต."}
]